---
beteckning: 2011:1151
rubrik: Förordningom statsbidrag till organisationer som stödjer dem som vårdar och hjälper någon närstående
departement: Socialdepartementet
utfardad_datum: 2011-11-24
ikraft_datum: 2012-01-01
publicerad_datum: 2025-06-10
pdf_url: "https://rkrattsdb.gov.se/SFSdoc/11/111151.pdf"
andringsforfattningar:
  - beteckning: "2013:919"
    rubrik: "Förordning (2013:919) om ändring i förordningen (2011:1151) om statsbidrag till organisationer som stödjer dem som vårdar och hjälper någon närstående"
    ikraft_datum: 2014-01-01
    anteckningar: ändr. 4 §
  - beteckning: "2019:51"
    rubrik: "Förordning (2019:51) om ändring i förordningen (2011:1151) om statsbidrag till organisationer som stödjer dem som vårdar och hjälper någon närstående"
    ikraft_datum: 2019-03-25
    anteckningar: "nuvarande 18 § betecknas 19 §; ändr. 6, 9 §§, rubr. närmast före 18 § sätts närmast före 19 §; ny 18 §, rubr. närmast före 18 §"
  - beteckning: "2025:619"
    rubrik: "Förordning (2025:619) om ändring i förordningen (2011:1151) om statsbidrag till organisationer som stödjer dem som vårdar och hjälper någon närstående"
    ikraft_datum: 2025-07-08
    anteckningar: "nuvarande 18, 19 §§ betecknas 19, 18 §§; ändr. 3, 4, 6, 15, 16, 17 §§, den nya 18 §, rubr. närmast före 15, 16 §§, rubr. närmast före 18 § sätts närmast före 19 §, rubr. närmast före 19 § sätts närmast före 18 §; nya 3 a, 3 b, 3 c, 12 a §§, rubr. närmast före 12 a §"
---

# Förordningom statsbidrag till organisationer som stödjer dem som vårdar och hjälper någon närstående

## Inledande bestämmelse

**1 §** I denna förordning finns bestämmelser om statsbidrag till organisationer som stödjer dem som vårdar och hjälper någon närstående som är långvarigt sjuk, äldre eller har funktionshinder.

## Statsbidragets syfte

**2 §** Statens bidrag till organisationer enligt denna förordning syftar till att stödja dem som vårdar och hjälper någon närstående som avses i 1 §.

## Förutsättningar för statsbidrag

**3 §** /Upphör att gälla U:2025-07-08/ Statsbidrag får, i mån av tillgång på medel, lämnas till en ideell organisation som

1. är en juridisk person,

2. bedriver frivilligt arbete i form av förebyggande eller stödjande insatser inom det område som anges i 1 §,

3. är en riksorganisation som har regional eller lokal verksamhet i minst hälften av Sveriges län, eller en riksorganisation vars medlemmar är en geografisk avgränsad grupp som inte har förutsättningar att bli rikstäckande,

4. har antagit stadgar och är demokratiskt organiserad,

5. har bedrivit verksamhet som anges i 1 § under minst två år,

6. i sin verksamhet respekterar demokratins idéer, inklusive jämställdhet och förbud mot diskriminering,

7. styr sin verksamhet mot fastställda mål och förväntade resultat och har fastställt en plan, för en period om två år eller mer, som beskriver vilka aktiviteter organisationen planerar att genomföra för att lösa identifierade problem samt hur arbetet kommer att följas upp, och

8. kan dokumentera sin verksamhet genom fastställda verksamhets- och revisionsberättelser.

Statsbidrag enligt denna förordning får lämnas för vissa kostnader för administration av organisationens verksamhet.

Bidrag får inte lämnas till en organisation som har skulder för svenska skatter eller avgifter hos Kronofogdemyndigheten eller som är i likvidation eller försatt i konkurs. Bidrag får inte heller lämnas till en organisation som fått annat statsbidrag för samma verksamhet.

**3 §** Statsbidrag får, om det finns medel, lämnas till en ideell organisation som

1. är en juridisk person,

2. bedriver frivilligt arbete i form av förebyggande eller stödjande insatser inom det område som anges i 1 §,

3. är en riksorganisation som har regional eller lokal verksamhet i minst hälften av Sveriges län, eller en riksorganisation vars medlemmar är en geografisk avgränsad grupp som inte har förutsättningar att bli rikstäckande,

4. har antagit stadgar och är demokratiskt organiserad,

5. har bedrivit verksamhet som anges i 1 § i Sverige under minst två år,

6. styr sin verksamhet mot fastställda mål och förväntade resultat och har fastställt en plan, för en period om två år eller mer, som beskriver vilka aktiviteter organisationen planerar att genomföra för att lösa identifierade problem samt hur arbetet kommer att följas upp, och

7. kan dokumentera sin verksamhet genom fastställda verksamhets- och revisionsberättelser.

Statsbidrag enligt denna förordning får lämnas för vissa kostnader för administration av organisationens verksamhet. Förordning (2025:619).

3 a § Statsbidrag får inte lämnas till en ideell organisation om den eller någon av dess företrädare som agerar inom ramen för verksamheten

1. utövar våld, tvång eller hot mot en person eller på annat sätt kränker en persons grundläggande fri- och rättigheter,

2. diskriminerar personer eller grupper av personer eller på annat sätt bryter mot principen om alla människors lika värde,

3. försvarar, främjar eller uppmanar till sådana ageranden som anges i 1 eller 2, eller

4. motarbetar det demokratiska styrelseskicket.

Statsbidrag får inte heller lämnas till en ideell organisation om det framkommer att någon av dess samarbetsorganisationer, eller en företrädare för samarbetsorganisationen, agerar på ett sådant sätt som anges i första stycket. Förordning (2025:619).

3 b § Om en ideell organisation, dess företrädare, organisationens samarbetsorganisation eller samarbetsorganisationens företrädare har agerat på ett sådant sätt som anges i 3 a §, får statsbidrag ändå lämnas till organisationen om det finns särskilda skäl. Vid denna bedömning ska det särskilt beaktas om

1. organisationen har tagit avstånd från agerandet,

2. organisationen har vidtagit adekvata åtgärder för att säkerställa att agerandet inte upprepas,

3. det är fråga om ett enstaka agerande, och

4. agerandet ligger långt tillbaka i tiden.

Vid allvarliga överträdelser av en samarbetsorganisation, eller dess företrädare, ska det vid bedömningen även särskilt beaktas om samarbetet har avbrutits. Förordning (2025:619).

3 c § Statsbidrag får inte lämnas till en organisation som

1. är i likvidation eller försatt i konkurs,

2. har skatte- eller avgiftsskulder eller andra skulder som har lämnats över till Kronofogdemyndigheten och som vid indrivning handläggs som allmänt mål, eller

3. har en skuld som inte betalats i rätt tid och som avser återkrav av bidrag som har lämnats av Socialstyrelsen. Förordning (2025:619).

## Formen för statsbidraget

**4 §** /Upphör att gälla U:2025-07-08/ Statsbidraget lämnas i form av ett verksamhetsbidrag och ett grundbidrag. Att verksamhetsbidraget även får avse vissa kostnader för administration av organisationens verksamhet följer av 3 § andra stycket.

Grundbidraget lämnas till organisationer vars huvudsakliga ändamål är att stödja dem som vårdar eller hjälper någon närstående som avses i 1 §. Grundbidraget ska vara ett fast belopp som är lika för alla organisationer. Grundbidraget får dock inte lämnas till en organisation som fått motsvarande form av bidrag med stöd av någon annan författning. Förordning (2013:919).

**4 §** Statsbidraget lämnas i form av ett verksamhetsbidrag och ett grundbidrag. Att verksamhetsbidraget även får avse vissa kostnader för administration av organisationens verksamhet följer av 3 § andra stycket.

Verksamhetsbidrag får inte lämnas till en organisation som har fått annat statsbidrag för samma verksamhet som en ansökan enligt denna förordning avser.

Grundbidraget lämnas till organisationer vars huvudsakliga ändamål är att stödja dem som vårdar eller hjälper någon närstående som avses i 1 §. Grundbidraget ska vara ett fast belopp som är lika för alla organisationer. Grundbidraget får dock inte lämnas till en organisation som fått motsvarande form av bidrag med stöd av någon annan författning. Förordning (2025:619).

## Handläggningen av statsbidraget

**5 §** Socialstyrelsen prövar frågor om statsbidrag enligt denna förordning.

## Ansökan

**6 §** /Upphör att gälla U:2025-07-08/ Ansökan om bidrag enligt denna förordning ges in till Socialstyrelsen senast vid den tidpunkt som myndigheten bestämmer. Förordning (2019:51).

**6 §** En ansökan om statsbidrag ska ha kommit in till Socialstyrelsen senast vid den tidpunkt som myndigheten bestämmer.

Ansökan ska göras av en behörig företrädare för organisationen. Förordning (2025:619).

**7 §** Ansökan ska innehålla

1. den sökande organisationens stadgar,

2. handlingar som visar vem eller vilka som har rätt att företräda organisationen,

3. verksamhets- och förvaltningsberättelse, balans- och resultaträkning samt revisionsberättelser för närmast föregående räkenskapsår,

4. uppgifter om vilka aktiviteter ansökan avser, vad som är målet med aktiviteterna, hur den sökande tänker följa upp de resultat som uppnåtts och hur resultaten förhåller sig till syftet med statsbidraget, och

5. årlig budget för den verksamhet som ansökan avser, som visar sökta och beviljade bidrag.

**8 §** Sökanden ska till Socialstyrelsen lämna de handlingar och uppgifter som myndigheten behöver för att kunna pröva ansökan.

**9 §** Om sökanden inte lämnar de handlingar eller uppgifter som följer av 7 §, ska sökanden ges möjlighet att komplettera ansökan inom en viss tid. Om sökanden inte följer en uppmaning att komplettera ansökan, får Socialstyrelsen pröva ansökan i befintligt skick. Förordning (2019:51).

## Beslut

**10 §** Ett beslut om statsbidrag får avse en tidsperiod om högst ett år.

**11 §** Socialstyrelsen får prioritera mellan inkomna ansökningar och ge företräde till de ansökningar som bedöms ha bäst förutsättningar att uppfylla det syfte som anges i 2 § och övriga förutsättningar för statsbidrag enligt denna förordning.

**12 §** I ett beslut om statsbidrag ska det anges

1. för vilka mål och aktiviteter bidraget beviljas,

2. vilka villkor som ska gälla för bidraget,

3. för vilken tidsperiod bidraget beviljas, och

4. vilka skälen är för en prioritering enligt 11 §.

Beslutet ska även innehålla en upplysning om bestämmelserna i 13, 16 och 17 §§.

/Rubriken träder i kraft I:2025-07-08/ Anmälningsskyldighet

12 a § Den som ansöker om eller har beviljats statsbidrag enligt denna förordning ska snarast möjligt anmäla sådana förhållanden som kan påverka rätten till eller storleken på bidraget till Socialstyrelsen. Förordning (2025:619).

## Redovisning

**13 §** En organisation som har tagit emot bidrag enligt denna förordning ska senast den 30 april året efter bidragsåret till Socialstyrelsen lämna en årlig redovisning av hur medlen har använts. Redovisningen ska göras på en blankett som överensstämmer med det formulär som Socialstyrelsen fastställer.

Socialstyrelsen får meddela föreskrifter om sådant formulär.

Redovisningen ska innehålla

1. en ekonomisk redovisning och redogörelse för vad medlen använts till,

2. en redogörelse för de resultat som har uppnåtts och som antas kunna uppnås och hur de förhåller sig till det mål som bidraget beviljats för och det syfte som anges i 2 §,

3. uppgift om antalet medlemmar i organisationen, och

4. övriga uppgifter och handlingar som Socialstyrelsen begär.

En revisor ska granska redovisningen. Revisorns rapport över granskningen ska bifogas redovisningen. Om det bidrag som har tagits emot uppgått till minst fem prisbasbelopp enligt 2 kap. 6 och 7 §§ socialförsäkringsbalken, ska granskningen göras av en auktoriserad eller godkänd revisor.

**14 §** Socialstyrelsen ska årligen senast den 30 september till regeringen lämna en samlad redovisning av det statsbidrag som har lämnats enligt denna förordning.

Redovisningen ska innehålla

1. uppgift om vilka som har fått statsbidrag, med hur stort belopp och för vilka mål och aktiviteter, vilka resultat som har uppnåtts och som antas kunna uppnås och hur de förhåller sig till de mål som bidragen beviljats för, och

2. en redogörelse för bidragets användning i förhållande till det syfte som anges i 2 §.

/Rubriken upphör att gälla U:2025-07-08/ Utbetalning

**15 §** /Upphör att gälla U:2025-07-08/ Bidrag ska betalas ut halvårsvis i förskott med högst hälften av bidraget för året.

/Rubriken träder i kraft I:2025-07-08/ Utbetalning och hinder mot utbetalning

**15 §** Statsbidrag ska betalas ut halvårsvis i förskott med högst hälften av bidraget för året.

Socialstyrelsen får besluta att ett beviljat statsbidrag helt eller delvis inte ska betalas ut om bidragsmottagaren inte längre uppfyller villkoren för det eller om det finns grund för återbetalning enligt 16 §. Beslutet gäller omedelbart. Förordning (2025:619).

/Rubriken upphör att gälla U:2025-07-08/ Återbetalning

**16 §** /Upphör att gälla U:2025-07-08/ Mottagaren av ett statsbidrag enligt denna förordning är återbetalningsskyldig om

1. mottagaren genom att lämna oriktiga uppgifter eller på något annat sätt har förorsakat att bidraget har lämnats felaktigt eller med för högt belopp,

2. bidraget av något annat skäl har lämnats felaktigt eller med för högt belopp och mottagaren borde ha insett detta,

3. bidraget helt eller delvis inte har utnyttjats eller har inte använts för de mål eller aktiviteter det har beviljats för,

4. den som mottagit bidraget inte har lämnat sådan redovisning som avses i 13 §, eller

5. villkor i beslutet om bidrag inte har följts.

/Rubriken träder i kraft I:2025-07-08/ Återbetalning och återkrav

**16 §** En bidragsmottagare är skyldig att betala tillbaka statsbidraget om

1. mottagaren genom att lämna oriktiga uppgifter eller på annat sätt har orsakat att bidraget har lämnats felaktigt eller med ett för högt belopp,

2. bidraget av något annat skäl har lämnats felaktigt eller med ett för högt belopp och mottagaren borde ha insett detta,

3. bidraget helt eller delvis inte har utnyttjats eller använts för den verksamhet som det har beviljats för,

4. mottagaren inte har lämnat en sådan redovisning som avses i 13 §,

5. villkor i beslutet om bidrag inte har följts, eller

6. mottagaren inte uppfyller villkoren i 3 a § och det inte finns sådana särskilda skäl enligt 3 b § som innebär att bidrag ändå får lämnas. Förordning (2025:619).

**17 §** /Upphör att gälla U:2025-07-08/ Om en bidragsmottagare är återbetalningsskyldig enligt 16 §, ska Socialstyrelsen besluta att helt eller delvis kräva tillbaka bidraget.

Socialstyrelsen får besluta att efterge återkrav helt eller delvis, om det finns särskilda skäl för det.

**17 §** Socialstyrelsen ska besluta att helt eller delvis kräva tillbaka statsbidraget, om bidragsmottagaren är återbetalningsskyldig enligt 16 §.

Om det finns särskilda skäl för det, får Socialstyrelsen besluta att helt eller delvis avstå från ett krav på återbetalning. Förordning (2025:619).

/Rubriken upphör att gälla U:2025-07-08/ Bemyndigande

**18 §** /Ny beteckning 19 § U:2025-07-08/ Socialstyrelsen får meddela föreskrifter om verkställigheten av denna förordning. Förordning (2019:51).

/Rubriken träder i kraft I:2025-07-08/ Överklagande

**18 §** I 40 § förvaltningslagen (2017:900) finns bestämmelser om överklagande till allmän förvaltningsdomstol. Andra beslut enligt denna förordning än beslut om hinder mot utbetalning enligt 15 § andra stycket och beslut om återkrav enligt 17 § får inte överklagas. Förordning (2025:619).

/Rubriken upphör att gälla U:2025-07-01/ Överklagande

**19 §** /Ny beteckning 18 § U:2025-07-08/ Socialstyrelsens beslut enligt denna förordning får inte överklagas. Förordning (2019:51).

/Rubriken träder i kraft I:2025-07-08/ Bemyndigande

**19 §** Socialstyrelsen får meddela föreskrifter om verkställigheten av denna förordning. Förordning (2025:619).


## Övergångsbestämmelser

2011:1151

1. Denna förordning träder i kraft den 1 januari 2012 och tillämpas första gången i fråga om statsbidrag för år 2012.

2. Bestämmelserna i 3 § första stycket 7 om fastställd plan och i 6 § andra stycket om hur en ansökan ska göras tillämpas första gången i fråga om statsbidrag för år 2013.

3. Äldre föreskrifter gäller fortfarande för statsbidrag som avser tid före den 1 januari 2012.

2013:919

Denna förordning träder i kraft den 1 januari 2014 och tillämpas första gången i fråga om statsbidrag för år 2014.

2025:619

1. Denna förordning träder i kraft den 8 juli 2025.

2. Förordningen tillämpas första gången i fråga om statsbidrag för bidragsåret 2026.

3. Äldre föreskrifter gäller fortfarande för statsbidrag som avser tid före den 1 januari 2026.