---
beteckning: 1994:426
rubrik: Förordningom brottsofferfond
departement: Justitiedepartementet
utfardad_datum: 1994-05-26
ikraft_datum: 1994-07-01
publicerad_datum: 2025-06-24
pdf_url: "https://svenskforfattningssamling.se/sites/default/files/sfs/1994-05/SFS1994-426.pdf"
andringsforfattningar:
  - beteckning: "1995:348"
    rubrik: "Förordning (1995:348) om ändring i förordningen (1994:426) om brottsofferfond"
    ikraft_datum: 1995-06-01
    anteckningar: "ändr. 1, 3, 6 §§"
  - beteckning: "1999:1213"
    rubrik: "Förordning (1999:1213) om ändring i förordningen (1994:426) om brottsofferfond"
    ikraft_datum: 2000-01-01
    anteckningar: ändr. 1 §
  - beteckning: "2006:775"
    rubrik: "Förordning (2006:775) om ändring i förordningen (1994:426) om brottsofferfond"
    ikraft_datum: 2006-07-01
    anteckningar: ändr. 8 §
  - beteckning: "2007:1169"
    rubrik: "Förordning (2007:1169) om ändring i förordningen (1994:426) om brottsofferfond"
    ikraft_datum: 2008-01-01
    anteckningar: ändr. 1 §
  - beteckning: "2014:1147"
    rubrik: "Förordning (2014:1147) om ändring i förordningen (1994:426) om brottsofferfond"
    ikraft_datum: 2015-01-01
    anteckningar: ändr. 7 §
  - beteckning: "2024:1051"
    rubrik: "Förordning (2024:1051) om ändring i förordningen (1994:426) om brottsofferfond"
    ikraft_datum: 2025-01-01
    anteckningar: "nya 1 a, 1 b §§, rubr. närmast före 1 a §"
---

# Förordningom brottsofferfond

/Upphör att gälla U:2025-08-01 genom förordning (2025:744)./ Brottsofferfondens ändamål

**1 §** Bidrag från brottsofferfonden får lämnas för att stödja forskning, utbildning, information och utvecklingsverksamhet. Bidrag får även lämnas till ideella organisationer i form av verksamhetsstöd. Förordning (2007:1169).

## Förutsättningar för bidrag

1 a § Bidrag får inte lämnas till en organisation om den eller någon av dess företrädare som agerar inom ramen för verksamheten

1. utövar våld, tvång eller hot mot en person eller på annat sätt kränker en persons grundläggande fri- och rättigheter,

2. diskriminerar personer eller grupper av personer eller på annat sätt bryter mot principen om alla människors lika värde,

3. försvarar, främjar eller uppmanar till sådana ageranden som anges i 1 eller 2, eller

4. motarbetar det demokratiska styrelseskicket.

Bidrag får inte heller lämnas till en organisation om det framkommer att någon av dess samarbetsorganisationer, eller en företrädare för samarbetsorganisationen, agerar på ett sådant sätt som anges i första stycket. Förordning (2024:1051).

1 b § Om en organisation, dess företrädare, organisationens samarbetsorganisation eller samarbetsorganisationens företrädare har agerat på ett sådant sätt som anges i 1 a §, får bidrag ändå lämnas till organisationen om det finns särskilda skäl. Vid denna bedömning ska det särskilt beaktas om

1. organisationen har tagit avstånd från agerandet,

2. organisationen har vidtagit adekvata åtgärder för att säkerställa att agerandet inte upprepas,

3. det är fråga om ett enstaka agerande, och

4. agerandet ligger långt tillbaka i tiden.

Vid allvarliga överträdelser av en samarbetsorganisation, eller dess företrädare, ska det vid bedömningen även särskilt beaktas om samarbetet har avbrutits. Förordning (2024:1051).

## Förvaltningen av brottsofferfondens medel

**2 §** Brottsofferfondens medel skall förvaltas av Kammarkollegiet. För förvaltningen gäller förordningen (1987:778) om placering av fondmedel under Kammarkollegiets förvaltning.

Kostnaderna för förvaltning och administration av fonden får ersättas av fondens medel.

## Beslut om bidrag från brottsofferfonden

**3 §** Frågor om bidrag från brottsofferfonden skall prövas av ett råd vid Brottsoffermyndigheten. Ett beslut om bidrag får förenas med villkor att bidragstagaren skall redovisa användningen av bidraget till myndigheten.

Brottsoffermyndighetens beslut i frågor om bidrag från brottsofferfonden får inte överklagas. Förordning (1995:348).

**4 §** Brottsoffermyndigheten skall följa användningen av de bidrag myndigheten har beslutat om. Myndigheten skall också se till att resultaten av den forskning och utveckling som bedrivs med medel som lämnats från fonden offentliggörs på lämpligt sätt.

**5 §** Brottsoffermyndigheten skall varje år före den 15 oktober lämna en berättelse till regeringen om användningen av brottsofferfondens medel under det senaste budgetåret.

## Information om brottsofferfonden

**6 §** När en domstol eller en åklagare meddelar ett beslut om avgift enligt lagen (1994: 419) om brottsofferfond skall domstolen eller åklagaren i samband därmed informera den avgiftsskyldige om brottsofferfonden och dess uppgifter. Sådan information behöver inte lämnas om den redan har lämnats av en lägre domstol eller av åklagaren. Förordning (1995:348).

## Uppbörd och indrivning av avgift enligt lagen (1994:419) om brottsofferfond

**7 §** Bestämmelser om uppbörd och indrivning av fondavgifter finns i bötesverkställighetslagen (1979:189), lagen (1993:891) om indrivning av statliga fordringar m.m., bötesverkställighetsförordningen (1979:197) och indrivningsförordningen (1993:1229). Polismyndigheten ska varje månad redovisa inbetalda fondavgifter till Kammarkollegiet. Kronofogdemyndigheten ska redovisa indrivna fondavgifter till Kammarkollegiet. Förordning (2014:1147).

**8 §** Om en fordran på fondavgift och en fordran på böter har tagits upp i samma exekutionstitel får endast en grundavgift enligt förordningen (1992:1094) om avgifter vid Kronofogdemyndigheten tas ut, oavsett om fordringarna registreras som ett eller flera mål. Förordning (2006:775).


## Övergångsbestämmelser

2024:1051

1. Denna förordning träder i kraft den 1 januari 2025.

2. Äldre föreskrifter gäller fortfarande för bidrag som avser tid före ikraftträdandet.