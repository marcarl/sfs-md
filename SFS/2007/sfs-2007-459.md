---
beteckning: 2007:459
rubrik: Lagom strukturfondspartnerskap
departement: Landsbygds- och infrastrukturdepartementet
utfardad_datum: 2007-06-07
ikraft_datum: 2007-07-01
publicerad_datum: 2025-06-16
pdf_url: "https://rkrattsdb.gov.se/SFSdoc/07/070459.pdf"
andringsforfattningar:
  - beteckning: "2010:631"
    rubrik: "Lag (2010:631) om ändring i lagen (2007:459) om strukturfondspartnerskap"
    ikraft_datum: 2011-01-01
    anteckningar: "ändr. 1, 2 §§"
  - beteckning: "2014:479"
    rubrik: "Lag (2014:479) om ändring i lagen (2007:459) om strukturfondspartnerskap"
    ikraft_datum: 2014-08-01
    anteckningar: "ändr. 1, 2, 3 §§"
  - beteckning: "2018:1347"
    rubrik: "Lag (2018:1347) om ändring i lagen (2007:459) om strukturfondspartnerskap"
    ikraft_datum: 2019-01-01
    anteckningar: ändr. 2 §
  - beteckning: "2019:928"
    rubrik: "Lag (2019:928) om ändring i lagen (2007:459) om strukturfondspartnerskap"
    ikraft_datum: 2020-01-01
    anteckningar: "ändr. 2, 3 §§"
  - beteckning: "2018:828"
    rubrik: "Lag (2018:828) om ändring i lagen (2007:459) om strukturfondspartnerskap"
    ikraft_datum: 2018-07-01
    anteckningar: ändr. 4 §
  - beteckning: "2025:680"
    rubrik: "Lag (2025:680) om upphävande av lagen (2007:459) om strukturfondspartnerskap"
    ikraft_datum: 2025-08-01
    anteckningar: upph.
---

# Lagom strukturfondspartnerskap

/Upphör att gälla U:2025-08-01 genom lag (2025:680)./ 1 § Inom ramen för förvaltningen av EU:s strukturfonder ska strukturfondspartnerskap bildas enligt denna lag.

Inom det geografiska området för varje regionalt strukturfondsprogram och motsvarande regional handlingsplan för det nationella socialfondsprogrammet ska ett gemensamt strukturfondspartnerskap bildas.

Strukturfondspartnerskapet ska inom målet investering för tillväxt och sysselsättning yttra sig över vilka ansökningar som ska prioriteras bland de ansökningar som godkänts av förvaltande myndighet för det berörda strukturfondsprogrammet. Strukturfondspartnerskapets yttrande ska vara bindande i den förvaltande myndighetens fortsatta handläggning. Lag (2014:479).

**2 §** Strukturfondspartnerskapet ska samråda med berörd region som avses i lagen (2010:630) om regionalt utvecklingsansvar i fråga om projektets överensstämmelse med det regionala tillväxtarbetet i berörda län. Lag (2019:928).

**3 §** Ett strukturfondspartnerskap ska vara sammansatt av

1. förtroendevalda representanter för kommuner och regioner i berörda län samt, i vissa fall, Sametinget,

2. företrädare för arbetsmarknadens organisationer, berörda intresseorganisationer, föreningar, och

3. företrädare för de myndigheter som regeringen bestämmer.

Regeringen utser ordförande för strukturfondspartnerskapet.

Ordföranden utser övriga ledamöter i strukturfondspartnerskapet efter ett nomineringsförfarande och enligt de grunder som regeringen bestämmer. Det sammanlagda antalet ledamöter enligt första stycket 1 ska överstiga antalet övriga ledamöter. Lag (2019:928).

**4 §** Vid strukturfondspartnerskapens handläggning tillämpas bestämmelserna om jäv i 16–18 §§ förvaltningslagen (2017:900). Lag (2018:828).


## Övergångsbestämmelser

2025:680

1. Denna lag träder i kraft den 1 augusti 2025.

2. Bestämmelserna i 1 § första och andra styckena, 3 och 4 §§ i den upphävda lagen gäller dock fortfarande till utgången av oktober 2025 för strukturfondspartnerskap som bildats före ikraftträdandet.