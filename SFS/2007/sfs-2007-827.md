---
beteckning: 2007:827
rubrik: Förordningmed instruktion för Statskontoret
departement: Finansdepartementet
publicerad_datum: 2025-06-16
ikraft_datum: 2008-01-01
andringsforfattningar:
  - beteckning: 2024:189
    rubrik: "Förordning (2024:189) om ändring i förordningen (2007:827) med instruktion för Statskontoret"
    ikraft_datum: 2024-05-01
    anteckningar: ändr. 1 c §
  - beteckning: 2019:1058
    rubrik: "Förordning (2019:1058) om ändring i förordningen (2007:827) med instruktion för Statskontoret"
    ikraft_datum: 2020-01-01
    anteckningar: ändr. 1 b §
  - beteckning: 2018:146
    rubrik: "Förordning (2018:146) om ändring i förordningen (2007:827) med instruktion för Statskontoret"
    ikraft_datum: 2018-05-01
    anteckningar: ändr. 1 b §
  - beteckning: 2016:1087
    rubrik: "Förordning (2016:1087) om ändring i förordningen (2007:827) med instruktion för Statskontoret"
    ikraft_datum: 2017-01-01
    anteckningar: ny 1 c §
  - beteckning: 2013:198
    rubrik: "Förordning (2013:198) om ändring i förordningen (2007:827) med instruktion för Statskontoret"
    ikraft_datum: 2013-06-01
    anteckningar: "ändr. 1, 2, 9 §§; nya 1 a, 1 b §§"
  - beteckning: 2011:1152
    rubrik: "Förordning (2011:1152) om ändring i förordningen (2007:827) med instruktion för Statskontoret"
    ikraft_datum: 2012-01-01
    anteckningar: "ändr. 2, 9 §§, rubr. närmast före 9 § sätts närmast före nya 8 a §; nya 8 a, 10 §§"
  - beteckning: 2008:1261
    rubrik: "Förordning (2008:1261) om ändring i förordningen (2007:827) med instruktion för Statskontoret"
    ikraft_datum: 2009-01-01
    anteckningar: "ändr. 1, 2, 4 §§"
---

# Förordningmed instruktion för Statskontoret

/Upphör att gälla U:2026-01-01 genom förordning (2025:681)./ Uppgifter

**1 §** Statskontoret ska på regeringens uppdrag genomföra utredningar, utvärderingar och uppföljningar av statlig och statligt finansierad verksamhet och av övergripande frågor om den offentliga förvaltningens funktionssätt. I detta ingår att

1. analysera verksamheter och myndigheter ur ett effektivitetsperspektiv,

2. redovisa effekter av statliga åtgärder, och

3. ge underlag för omprövning och effektivisering. Förordning (2013:198).

1 a § Myndigheten ska bistå regeringen med underlag för utvecklingen av förvaltningspolitiken. I detta ingår bland annat att

1. följa upp och regelbundet beskriva den offentliga sektorns utveckling,

2. följa och analysera den strategiska kompetensförsörjningen i statsförvaltningen och uppmärksamma regeringen på behov av samlade stödinsatser för att främja kompetensförsörjningen, och

3. bevaka vissa frågor om kvalitets- och verksamhetsutveckling i statsförvaltningen. Förordning (2013:198).

1 b § Myndigheten ska redogöra för utvecklingen av statens styrning av kommuner och regioner. Förordning (2019:1058).

1 c § Myndigheten ska främja och samordna arbetet för en god förvaltningskultur i staten. Myndigheten ska också främja och samordna arbetet mot korruption i staten. Förordning (2024:189).

**2 §** Myndigheten ska

1. lämna förslag till regeringen på utredningar, utvärderingar och uppföljningar av statlig och statligt finansierad verksamhet, och

2. efter överenskommelse bistå Regeringskansliet och statliga kommittéer med metod- och utredningsstöd. Förordning (2013:198).

**3 §** Myndigheten ska, där så är relevant, beakta kvinnors och mäns villkor i sitt utvärderings- och analysarbete.

## Samverkan

**4 §** Myndigheten ska samverka med Ekonomistyrningsverket i syfte att säkerställa en effektiv och ändamålsenlig statsförvaltning. Förordning (2008:1261).

## Ledning

**5 §** Myndigheten leds av en myndighetschef.

## Anställningar och uppdrag

**6 §** Generaldirektören är myndighetschef.

## Personalansvarsnämnd

**7 §** Vid myndigheten ska det finnas en personalansvarsnämnd.

## Tillämpligheten av vissa förordningar

**8 §** Myndigheten ska tillämpa personalföreträdarförordningen (1987:1101).

## Avgifter

8 a § Statskontoret får ta ut avgifter för den verksamhet som avses i 1 § i enlighet med vad som anges i uppdrag till myndigheten. Myndigheten  får disponera avgiftsinkomsterna. Förordning (2011:1152).

**9 §** Statskontoret får ta ut avgifter för metod- och utredningsstöd enligt 2 § 2, besluta om avgifternas storlek och disponera avgiftsinkomsterna. Förordning (2013:198).

**10 §** Statskontoret får ta ut avgifter för lokaler och offentlig inköps- och resurssamordning enligt 4 § första stycket 5 och 7 avgiftsförordningen (1992:191) trots de begränsningar som anges i 4 § andra stycket samma förordning. Förordning (2011:1152).