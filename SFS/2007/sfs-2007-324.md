---
beteckning: 2007:324
rubrik: Lagom Skatteverkets hantering av vissa borgenärsuppgifter
departement: Finansdepartementet
publicerad_datum: 2025-06-03
ikraft_datum: 2008-01-01
andringsforfattningar:
  - beteckning: 2016:687
    rubrik: "Lag (2016:687) om ändring i lagen (2007:324) om Skatteverkets hantering av vissa borgenärsuppgifter"
    ikraft_datum: 2016-11-01
    anteckningar: "ändr. 5 §, rubr. närmast före 5 §"
  - beteckning: 2011:1420
    rubrik: "Lag (2011:1420) om ändring i lagen (2007:324) om Skatteverkets hantering av vissa borgenärsuppgifter"
    ikraft_datum: 2012-01-01
    anteckningar: ändr. 8 §
  - beteckning: 2022:991
    rubrik: "Lag (2022:991) om ändring i lagen (2007:324) om Skatteverkets hantering av vissa borgenärsuppgifter"
    ikraft_datum: 2022-08-01
    anteckningar: ändr. 4 §
  - beteckning: 2025:604
    rubrik: "Lag (2025:604) om ändring i lagen (2007:324) om Skatteverkets hantering av vissa borgenärsuppgifter"
    ikraft_datum: 2025-09-01
    anteckningar: ändr. 1 §
---

# Lagom Skatteverkets hantering av vissa borgenärsuppgifter

## Lagens tillämpningsområde

**1 §** /Upphör att gälla U:2025-09-01/ Denna lag tillämpas på skatter, avgifter, böter eller andra statens fordringar som vid verkställighet enligt utsökningsbalken handläggs i allmänt mål. Lagen gäller dock inte i fråga om fordringar som grundas på studiestödslagen (1973:349) eller studiestödslagen (1999:1395).

Regeringen får meddela föreskrifter om att lagen skall tillämpas även på andra liknande fordringar som inte är statens men som vid verkställighet enligt utsökningsbalken handläggs i allmänt mål.

**1 §** Denna lag tillämpas på skatter, avgifter, böter eller andra statens fordringar som vid verkställighet enligt utsökningsbalken handläggs i allmänt mål. Lagen gäller dock inte i fråga om fordringar som grundas på Centrala studiestödsnämndens beslut.

Regeringen får meddela föreskrifter om att lagen ska tillämpas även på andra liknande fordringar som inte är statens men som vid verkställighet enligt utsökningsbalken handläggs i allmänt mål. Lag (2025:604).

## Utredning om gäldenärens ekonomiska förhållanden

**2 §** Skatteverket skall göra den utredning om gäldenärens ekonomiska förhållanden som behövs för att en lämplig åtgärd enligt denna lag skall kunna bestämmas.

## Kronofogdemyndighetens beslut om uppskov

**3 §** Om Kronofogdemyndigheten överväger att meddela uppskov enligt 7 § lagen (1993:891) om indrivning av statliga fordringar m.m., skall Skatteverket utreda om det finns skäl att i stället vidta någon åtgärd enligt denna lag. Vidtar Skatteverket ingen sådan åtgärd, anses verket inte ha någon invändning mot uppskov.

## Ackord

**4 §** Skatteverket får anta ett förslag om ackord eller ett förslag till rekonstruktionsplan under företagsrekonstruktion, om det kan anses ekonomiskt fördelaktigt för det allmänna och det inte med hänsyn till gäldenärens personliga förhållanden eller av någon annan anledning framstår som olämpligt från allmän synpunkt.

Ackordsförslag som inte framställts i konkurs får antas endast om övriga berörda borgenärer godkänner det. Lag (2022:991).

## Nedsättning av fordran, skuldsanering och F-skuldsanering

**5 §** Skatteverket får fatta beslut om nedsättning av fordran, om förutsättningarna för skuldsanering eller F-skuldsanering är uppfyllda och övriga berörda borgenärer gör motsvarande eftergift.

Skatteverket är borgenärsföreträdare vid skuldsanering och F-skuldsanering. Lag (2016:687).

Konkurs m.m.

**6 §** Skatteverket får ansöka om att en gäldenär skall försättas i konkurs. Skatteverket får också ansöka om likvidation och företagsrekonstruktion.

**7 §** Skatteverket skall göra gällande fordringar i konkurs och även i övrigt bevaka fordringarnas rätt i konkursen. Skatteverket är också borgenärsföreträdare vid företagsrekonstruktion.

## Talan om betalningsansvar för någon annans skulder till det allmänna

**8 §** Talan om betalningsansvar för någon annans skulder till det allmänna enligt skatteförfarandelagen (2011:1244) eller någon annan författning förs av Skatteverket. Lag (2011:1420).

## Begäran om boutredningsman

**9 §** Skatteverket får begära att en boutredningsman förordnas enligt 19 kap. 1 § ärvdabalken.

Preskriptionsförlängning m.m.

**10 §** Bestämmelser om preskriptionsförlängning finns i lagen (1982:188) om preskription av skattefordringar m.m.

Av 2 kap. 30 § andra stycket utsökningsbalken framgår att Skatteverket för talan i tvister som avses i 4 kap. 20-23 och 26 §§, 9 kap. 11 § tredje stycket och 13 kap. 7 § andra stycket samma balk samt i överklagade utsökningsmål.

## Överklagande

**11 §** Beslut enligt denna lag får inte överklagas.