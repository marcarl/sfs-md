---
beteckning: 2007:1171
rubrik: Förordningmed instruktion för Brottsoffermyndigheten
departement: Justitiedepartementet
publicerad_datum: 2025-06-24
ikraft_datum: 2008-01-01
andringsforfattningar:
  - beteckning: 2014:328
    rubrik: "Förordning (2014:328) om ändring i förordningen (2007:1171) med instruktion för Brottsoffermyndigheten"
    ikraft_datum: 2014-07-01
    anteckningar: "ändr. 2, 5, 6 §§"
  - beteckning: 2010:1888
    rubrik: "Förordning (2010:1888) om ändring i förordningen (2007:1171) med instruktion för Brottsoffermyndigheten"
    ikraft_datum: 2011-01-01
    anteckningar: "ändr. 1, 2 §§"
  - beteckning: 2025:745
    rubrik: "Förordning (2025:745) om ändring i förordningen (2007:1171) med instruktion för Brottsoffermyndigheten"
    ikraft_datum: 2025-08-01
    anteckningar: "ändr. 1, 2, 3, 4, 5, 8, 9, 13, 14 §§, rubr. närmast efter 4 §; nya 3 a, 8 a §§"
---

# Förordningmed instruktion för Brottsoffermyndigheten

## Uppgifter

**1 §** /Upphör att gälla U:2025-08-01/ Brottsoffermyndighetens uppgift är att främja brottsoffers rättigheter, uppmärksamma deras behov och intressen samt vara ett informations- och kunskapscentrum för brottsofferfrågor. Förordning (2010:1888).

**1 §** Brottsoffermyndigheten har till uppgift att främja brottsoffers rättigheter, uppmärksamma deras behov och intressen samt att vara ett informations- och kunskapscentrum för brottsofferfrågor. Förordning (2025:745).

**2 §** /Upphör att gälla U:2025-08-01/ Utöver det som följer av lagen (1994:419) om brottsofferfond, brottsskadelagen (2014:322), förordningen (1994:426) om brottsofferfond och brottsskadeförordningen (2014:327) ska Brottsoffermyndigheten

1. aktivt verka för att berörda får kännedom om möjligheterna till brottsskadeersättning och om möjligheterna till bidrag från brottsofferfonden,

2. genom utåtriktad verksamhet verka för att myndigheter, andra aktörer och allmänheten får ökad kunskap om brottsofferfrågor,

3. bidra till att förbättra förutsättningarna för samverkan i brottsofferfrågor mellan olika samhällsaktörer,

4. lämna upplysningar, vägledning och råd i brottsofferfrågor samt ta tillvara synpunkter och erfarenheter från dem som drabbats av brott,

5. medverka i internationellt samarbete på brottsofferområdet,

6. för statens räkning återkräva utbetalad brottsskadeersättning samt i övrigt företräda staten i och utanför domstol i fråga om fordringar som avses i 28, 33 och 37 §§ brottsskadelagen, och

7. integrera ett jämställdhets-, barn- och ungdomsperspektiv genom att i sin verksamhet belysa och beakta förhållandena utifrån ålder och kön.

Om det inte finns särskilda skäl mot det, ska myndigheten redovisa statistik, uppföljningar och analyser med kön som övergripande indelningsgrund. Förordning (2014:328).

**2 §** Utöver det som följer av lagen (1994:419) om brottsofferfond, brottsskadelagen (2014:322), förordningen (2025:744) om brottsofferfond och brottsskadeförordningen (2014:327) ska myndigheten

1. aktivt verka för att berörda får kännedom om möjligheterna till brottsskadeersättning och om möjligheterna till bidrag från brottsofferfonden,

2. genom utåtriktad verksamhet verka för att myndigheter, andra aktörer och allmänheten får ökad kunskap om brottsofferfrågor,

3. bidra till att förbättra förutsättningarna för samverkan i brottsofferfrågor mellan olika samhällsaktörer,

4. lämna upplysningar, vägledning och råd i brottsofferfrågor samt ta tillvara synpunkter och erfarenheter från dem som drabbats av brott,

5. medverka i internationellt samarbete på brottsofferområdet,

6. för statens räkning återkräva utbetalad brottsskadeersättning samt i övrigt företräda staten i och utanför domstol i fråga om fordringar som avses i 28, 33 och 37 §§ brottsskadelagen, och

7. integrera ett jämställdhets-, barn- och ungdomsperspektiv genom att i sin verksamhet belysa och beakta förhållandena utifrån ålder och kön.

Myndigheten ska redovisa vidtagna åtgärder för att säkerställa en rättssäker och effektiv handläggning av brottsskadeärenden. Redovisningen ska omfatta en analys av ärendeutveckling och handläggningstider över de fem senaste åren.

Om det inte finns särskilda skäl mot det, ska myndigheten redovisa statistik, uppföljningar och analyser med kön som övergripande indelningsgrund. Förordning (2025:745).

**3 §** /Upphör att gälla U:2025-08-01/ Brottsoffermyndigheten ska vara kontaktmyndighet i frågor som rör rådets direktiv 2004/80/EG av den 29 april 2004 om ersättning till brottsoffer.

**3 §** Myndigheten ska vara kontaktmyndighet i frågor som rör rådets direktiv 2004/80/EG av den 29 april 2004 om ersättning till brottsoffer. Förordning (2025:745).

3 a § Myndigheten är nationell kontaktpunkt för gränsöverskridande frågor som rör offer för terrorism inom ramen för EU-arbetet. Som kontaktpunkt har myndigheten ansvar för att tillhandahålla information om det system som finns tillgängligt för stöd och hjälp till, skydd av och ersättning till brottsoffer för att underlätta snabbt utbyte av information och hjälp vid ett eventuellt terroristattentat. Förordning (2025:745).

## Ledning

**4 §** /Upphör att gälla U:2025-08-01/ Brottsoffermyndigheten leds av en myndighetschef.

**4 §** Myndigheten leds av en myndighetschef. Förordning (2025:745).

/Rubriken upphör att gälla U:2025-08-01/ Särskilda organ

/Rubriken träder i kraft I:2025-08-01/ Särskilda beslutsorgan

## Nämnden för brottsskadeersättning

**5 §** /Upphör att gälla U:2025-08-01/ Enligt brottsskadelagen (2014:322) finns vid Brottsoffermyndigheten ett särskilt beslutsorgan som benämns Nämnden för brottsskadeersättning och som har till uppgift att avgöra ärenden enligt 22 § första stycket brottsskadelagen och andra ärenden som enligt lag ska prövas av nämnden. Förordning (2014:328).

**5 §** Enligt brottsskadelagen (2014:322) finns inom myndigheten ett särskilt beslutsorgan som benämns Nämnden för brottsskadeersättning som har till uppgift att avgöra ärenden enligt 22 § första stycket brottsskadelagen och andra ärenden som enligt lag ska prövas av nämnden. Förordning (2025:745).

**6 §** Nämnden består av en ordförande, två vice ordförande och tre andra ledamöter. För varje ledamot utom ordföranden ska det finnas en ersättare. Enligt 22 § andra stycket brottsskadelagen (2014:322) ska ordföranden och vice ordförandena i nämnden vara eller ha varit ordinarie domare. Förordning (2014:328).

**7 §** Nämnden är beslutför med fyra ledamöter. Av dessa ska ordföranden eller en av de båda vice ordförandena samt minst två andra ledamöter eller ersättare för dem vara närvarande.

Om det framkommer skiljaktiga meningar vid en överläggning ska föreskrifterna i 16 kap. rättegångsbalken om omröstning i tvistemål tillämpas. Ordföranden ska dock säga sin mening först.

Nämnden får i en arbetsordning närmare besluta föreskrifter om sina arbetsformer och rutiner.

## Rådet för brottsofferfonden

**8 §** /Upphör att gälla U:2025-08-01/ Vid Brottsoffermyndigheten finns ett råd som benämns Rådet för brottsofferfonden och har till uppgift att pröva frågor om bidrag från brottsofferfonden enligt lagen (1994:419) om brottsofferfond och förordningen (1994:426) om brottsofferfond.

**8 §** Inom myndigheten finns ett särskilt beslutsorgan som benämns Rådet för brottsofferfonden som har till uppgift att besluta om bidrag från brottsofferfonden enligt lagen (1994:419) om brottsofferfond och förordningen (2025:744) om brottsofferfond. Rådet för brottsofferfonden beslutar inte om hinder mot utbetalning av bidrag enligt 10 § förordningen om brottsofferfond och om återkrav enligt 15 § samma förordning. Förordning (2025:745).

8 a § Rådet för brottsofferfonden har ett självständigt ansvar för sina beslut. Förordning (2025:745).

**9 §** /Upphör att gälla U:2025-08-01/ Rådet består av generaldirektören som ordförande och sju andra ledamöter.

**9 §** Rådet för brottsofferfonden består av generaldirektören som ordförande och högst sju andra ledamöter. Förordning (2025:745).

**10 §** Rådet är beslutfört när ordföranden och fyra andra ledamöter är närvarande. Rådet får i en arbetsordning eller i särskilda beslut lämna över till generaldirektören eller någon annan anställd att avgöra sådana ärenden som är av det slaget att de inte behöver prövas av rådet. Ansökningar om bidrag till forskningsprojekt ska dock alltid prövas av rådet.

Rådet får i en arbetsordning närmare besluta föreskrifter om sina arbetsformer och rutiner.

## Anställningar och uppdrag

**11 §** Generaldirektören är myndighetschef.

**12 §** Ledamöter och ersättare i Nämnden för brottsskadeersättning och ledamöter i Rådet för brottsofferfonden utses av regeringen för en bestämd tid.

## Personalansvarsnämnd

**13 §** /Upphör att gälla U:2025-08-01/ Vid Brottsoffermyndigheten ska det finnas en personalansvarsnämnd.

**13 §** Vid myndigheten ska det finnas en personalansvarsnämnd. Förordning (2025:745).

## Tillämpligheten av vissa förordningar

**14 §** /Upphör att gälla U:2025-08-01/ Brottsoffermyndigheten ska tillämpa personalföreträdarförordningen (1987:1101).

**14 §** Myndigheten ska tillämpa personalföreträdarförordningen (1987:1101). Förordning (2025:745).