---
beteckning: 2007:223
rubrik: Förordningom uppdragsutbildning för fortbildning av lärare och förskollärare
departement: Utbildningsdepartementet
publicerad_datum: 2025-06-24
ikraft_datum: 2007-07-01
andringsforfattningar:
  - beteckning: 2023:145
    rubrik: "Förordning (2023:145) om ändring i förordningen (2007:223) om uppdragsutbildning för fortbildning av lärare och förskollärare"
    ikraft_datum: 2023-07-01
    anteckningar: ändr. 1 §
  - beteckning: 2022:1614
    rubrik: "Förordning (2022:1614) om ändring i förordningen (2007:223) om uppdragsutbildning för fortbildning av lärare och förskollärare"
    ikraft_datum: 2023-07-02
    anteckningar: ändr. 2 §
  - beteckning: 2021:152
    rubrik: "Förordning (2021:152) om ändring i förordningen (2007:223) om uppdragsutbildning för fortbildning av lärare och förskollärare"
    ikraft_datum: 2021-04-01
    anteckningar: "ändr. 1, 2, 4 §§"
  - beteckning: 2018:1021
    rubrik: "Förordning (2018:1021) om ändring i förordningen (2007:223) om uppdragsutbildning för fortbildning av lärare och viss annan personal"
    ikraft_datum: 2018-07-01
    anteckningar: "ny 4 a §, rubr. närmast före 4 a §"
  - beteckning: 2008:1100
    rubrik: "Förordning (2008:1100) om ändring i förordningen (2007:223) om uppdragsutbildning för fortbildning av lärare"
    ikraft_datum: 2009-01-15
    anteckningar: ändr. 2 §
  - beteckning: 2018:1306
    rubrik: "Förordning (2018:1306) om ändring i förordningen (2007:223) om uppdragsutbildning för fortbildning av lärare och viss annan personal"
    ikraft_datum: 2019-07-01
    anteckningar: "ändr. författningsrubr., 1, 2, 4 §§"
  - beteckning: 2009:281
    rubrik: "Förordning (2009:281) om ändring i förordningen (2007:223) om uppdragsutbildning för fortbildning av lärare"
    ikraft_datum: 2009-05-15
    anteckningar: "ändr. författningsrubr., 1, 2, 3, 4, 5, 6 §§; omtryck"
  - beteckning: 2011:499
    rubrik: "Förordning (2011:499) om ändring i förordningen (2007:223) om uppdragsutbildning för fortbildning av lärare och förskollärare samt personal med pedagogiskt ledningsansvar i förskolan"
    ikraft_datum: 2011-07-01
    anteckningar: ändr. 2 §
  - beteckning: 2011:1058
    rubrik: "Förordning (2011:1058) om ändring i förordningen (2007:223) om uppdragsutbildning för fortbildning av lärare och förskollärare samt personal med pedagogiskt ledningsansvar i förskolan;"
    ikraft_datum: 2011-11-15
    anteckningar: "ändr. författningsrubr., 1, 2, 4 §§"
  - beteckning: 2012:108
    rubrik: "Förordning (2012:108) om ändring i förordningen (2007:223) om uppdragsutbildning för fortbildning av lärare, förskollärare och viss annan personal"
    ikraft_datum: 2012-04-10
    anteckningar: "ändr. 2, 4 §§"
  - beteckning: 2012:158
    rubrik: "Förordning (2012:158) om ändring i förordningen (2007:223) om uppdragsutbildning för fortbildning av lärare, förskollärare och viss annan personal"
    ikraft_datum: 2012-05-08
    anteckningar: ändr. 4 §
  - beteckning: 2012:720
    rubrik: "Förordning (2012:720) om ändring i förordningen (2007:223) om uppdragsutbildning för fortbildning av lärare, förskollärare och viss annan personal"
    ikraft_datum: 2013-01-01
    anteckningar: ändr. 6 §
  - beteckning: 2014:161
    rubrik: "Förordning (2014:161) om ändring i förordningen (2007:223) om uppdragsutbildning för fortbildning av lärare, förskollärare och viss annan personal"
    ikraft_datum: 2014-06-01
    anteckningar: "ändr. författningsrubr., 1, 2, 4 §§"
  - beteckning: 2016:25
    rubrik: "Förordning (2016:25) om ändring i förordningen (2007:223) om uppdragsutbildning för fortbildning av lärare och viss annan personal"
    ikraft_datum: 2016-03-01
    anteckningar: ändr. 2 §
  - beteckning: 2016:401
    rubrik: "Förordning (2016:401) om ändring i förordningen (2007:223) om uppdragsutbildning för fortbildning av lärare och viss annan personal"
    ikraft_datum: 2016-06-01
    anteckningar: ändr. 1 §
  - beteckning: 2016:710
    rubrik: "Förordning (2016:710) om ändring i förordningen (2007:223) om uppdragsutbildning för fortbildning av lärare och viss annan personal"
    ikraft_datum: 2016-07-15
    anteckningar: ändr. 1 §
  - beteckning: 2007:884
    rubrik: "Förordning (2007:884) om ändring i förordningen (2007:223) om uppdragsutbildning för fortbildning av lärare"
    ikraft_datum: 2008-01-01
    anteckningar: ändr. 2 §
  - beteckning: 2022:246
    rubrik: "Förordning (2022:246) om ändring i förordningen (2007:223) om uppdragsutbildning för fortbildning av lärare och förskollärare"
    ikraft_datum: 2022-05-03
    anteckningar: "upph. rubr. närmast före 5 §; ändr. 4 §; nya 4 b, 4 c §§, rubr. närmast före 4 b §"
  - beteckning: 2024:1308
    rubrik: "Förordning (2024:1308) om ändring i förordningen (2007:223) om uppdragsutbildning för fortbildning av lärare och förskollärare"
    ikraft_datum: 2025-03-01
    anteckningar: ändr. 4 c §
  - beteckning: 2025:756
    rubrik: "Förordning (2025:756) om ändring i förordningen (2007:223) om uppdragsutbildning för fortbildning av lärare och förskollärare"
    ikraft_datum: 2025-09-01
    anteckningar: ändr. 1 §
---

# Förordningom uppdragsutbildning för fortbildning av lärare och förskollärare

## Tillämpningsområde

**1 §** /Upphör att gälla U:2025-09-01/ Ett universitet eller en högskola som har staten som huvudman och som omfattas av högskolelagen (1992:1434) får på uppdrag av Statens skolverk anordna uppdragsutbildning för sådan fortbildning av lärare och förskollärare som berättigar till statsbidrag enligt 5 § förordningen (2023:144) om statsbidrag för fortbildning av lärare och förskollärare.

Ett universitet eller en högskola som avses i första stycket får på uppdrag av Statens skolverk också anordna uppdragsutbildning för fortbildning av legitimerade lärare och legitimerade förskollärare i form av

1. mentorsutbildning för introduktionsperioden för lärare och förskollärare enligt 5 kap. 1 § förordningen (2011:326) om behörighet och legitimation för lärare och förskollärare, och

2. rekryteringsutbildning för blivande rektorer.

Med högskolor avses i fortsättningen både universitet och högskolor. Förordning (2023:145).

**1 §** Ett universitet eller en högskola som har staten som huvudman och som omfattas av högskolelagen (1992:1434) får på uppdrag av Statens skolverk anordna uppdragsutbildning för sådan fortbildning av lärare och förskollärare som berättigar till statsbidrag enligt 5 § förordningen (2023:144) om statsbidrag för fortbildning av lärare och förskollärare.

Ett universitet eller en högskola som avses i första stycket får på uppdrag av Statens skolverk också anordna uppdragsutbildning som omfattas av den nationella strukturen för kompetensutveckling enligt 2 kap. 34 § skollagen (2010:800).

Med högskolor avses i fortsättningen både universitet och högskolor. Förordning (2025:756).

## Utbildningar

**2 §** En högskola får bedriva uppdragsutbildning för fortbildning av lärare och förskollärare bara om den knyter an till sådan utbildning på grundnivå eller avancerad nivå som högskolan har examenstillstånd för.

Uppdragsutbildning för fortbildning av lärare och förskollärare får inte anordnas i form av en fullständig utbildning på grundnivå eller avancerad nivå som högskolan har examenstillstånd för. Uppdragsutbildning för fortbildning av lärare får dock anordnas i form av sådan fullständig utbildning på avancerad nivå, om det är fråga om speciallärarutbildning med specialisering mot

1. språk-, skriv- och läsutveckling,

2. matematikutveckling,

3. dövhet eller hörselskada,

4. synskada,

5. grav språkstörning, eller

6. intellektuell funktionsnedsättning. Förordning (2022:1614).

## Avgifter

**3 §** En högskola som anordnar sådan uppdragsutbildning som avses i 1 § får ta ut en avgift. Avgiften ska beräknas så att full kostnadstäckning uppnås.

Högskolorna får meddela föreskrifter om avgiftens storlek. Förordning (2009:281).

## Kursbevis

**4 §** Samma kvalitetskrav ska ställas på uppdragsutbildning som på högskoleutbildning på grundnivå eller avancerad nivå.

De som deltar i uppdragsutbildning för fortbildning av lärare och förskollärare får ges betyg och examensbevis eller kursbe- vis enligt bestämmelserna för högskoleutbildning på grundnivå eller avancerad nivå. Förordning (2022:246).

## Undantag från förvaltningslagen

4 a § Bestämmelserna i 25 och 32 §§ förvaltningslagen (2017:900) om kommunikation och motivering av beslut behöver inte tillämpas i ärenden om betygssättning inom utbildningen.

Om en motivering har utelämnats ska en sådan om möjligt lämnas i efterhand, om någon enskild begär det och det behövs för att han eller hon ska kunna ta till vara sin rätt. Förordning (2018:1021).

## Tillgodoräknande

4 b § En högskola som anordnar uppdragsutbildning enligt denna förordning ska pröva om en deltagares tidigare utbildning och verksamhet kan tillgodoräknas för uppdragsutbildningen enligt 4 c §, om högskolan har fått i uppdrag från Statens skolverk att göra en sådan prövning för utbildningen och deltagaren har ansökt om tillgodoräknande. Förordning (2022:246).

4 c § Den som deltar i en uppdragsutbildning har rätt att tillgodoräkna sig tidigare utvecklade kunskaper och färdigheter. Det gäller dock inte, om det finns en väsentlig skillnad mellan de kunskaper och färdigheter som deltagaren åberopar och målen för den utbildning för vilken de är avsedda att tillgodoräknas.

Kunskaperna och färdigheterna ska vara sådana som deltagaren har utvecklat

1. genom att ha gått igenom en högskoleutbildning med godkänt resultat vid en svensk högskola,

2. genom att ha gått igenom en högskoleutbildning med godkänt resultat vid en utländsk högskola,

3. genom annan utbildning och som har dokumenterats i en kvalifikation som anges i bilaga 2 till förordningen (2015:545) om referensram för kvalifikationer för livslångt lärande eller som enligt beslut enligt den förordningen motsvarar en nivå i referensramen, eller

4. genom annan utbildning eller i yrkesverksamhet. Förordning (2024:1308).

**5 §** Den som har gått igenom sådan uppdragsutbildning som avses i 4 § har rätt att tillgodoräkna sig utbildningen som högskoleutbildning på grundnivå eller avancerad nivå. Förordning (2009:281).

## Bemyndigande

**6 §** Universitets- och högskolerådet får meddela de föreskrifter som behövs för verkställigheten av denna förordning. Förordning (2012:720).


## Övergångsbestämmelser

2011:499

1. Denna förordning träder i kraft den 1 juli 2011.

2. Vid tillämpningen av förordningen ska vuxenutbildning för utvecklingsstörda respektive svenskundervisning för invandrare jämställas med särskild utbildning för vuxna respektive utbildning i svenska för invandrare.

3. Bestämmelserna i 2 § andra stycket i sin nya lydelse ska även tillämpas i fråga om lärare som enligt 10 kap. 2 § skollagen (1985:1100) undervisar vid ett sådant hem som avses i 12 § lagen (1990:52) med särskilda bestämmelser om vård av unga.

2011:1058

1. Denna förordning träder i kraft den 15 november 2011.

2. När det gäller lärare som enligt skollagen (1985:1100) undervisar i kommunal vuxenutbildning eller vuxenutbildning för utvecklingsstörda eller inom svenskundervisning för invandrare ska uppdragsutbildningen syfta till behörighet enligt skollagen (2010:800) för motsvarande undervisning i kommunal vuxenutbildning, särskild utbildning för vuxna eller utbildning i svenska för invandrare.

3. Äldre föreskrifter gäller fortfarande för utbildning som börjar före den 1 januari 2012.

2012:108

1. Denna förordning träder i kraft den 10 april 2012.

2. När det gäller lärare som enligt den upphävda skollagen (1985:1100) undervisar i vuxenutbildning för utvecklingsstörda ska uppdragsutbildningen syfta till behörighet enligt skollagen (2010:800) för motsvarande undervisning i särskild utbildning för vuxna.