---
beteckning: 1993:891
rubrik: Lagom indrivning av statliga fordringar m.m.
departement: Finansdepartementet
publicerad_datum: 2025-06-03
ikraft_datum: 1994-01-01
andringsforfattningar:
  - beteckning: 1994:222
    rubrik: "Lag (1994:222) om ändring i lagen (1993:891) om indrivning av statliga fordringar m.m."
    ikraft_datum: 1994-07-01
    anteckningar: ändr. 2 §
  - beteckning: 1994:423
    rubrik: "Lag (1994:423) om ändring i lagen (1994:222) om ändring i lagen (1993:891) om indrivning av statliga fordringar m.m."
    anteckningar: "ändr. 2 § i 1994:222"
  - beteckning: 1995:312
    rubrik: "Lag (1995:312) om ändring i lagen (1993:891) om indrivning av statliga fordringar m.m."
    ikraft_datum: 1996-04-01
    anteckningar: "ändr. 2, 6, 13 §§"
  - beteckning: 2014:55
    rubrik: "Lag (2014:55) om ändring i lagen (1993:891) om indrivning av statliga fordringar m.m."
    ikraft_datum: 2014-03-01
    anteckningar: ändr. 2 §
  - beteckning: 2011:1540
    rubrik: "Lag (2011:1540) om ändring i lagen (1993:891) om indrivning av statliga fordringar m.m."
    ikraft_datum: 2012-01-01
    anteckningar: ändr. 13 §; ny 7 a §
  - beteckning: 2011:1355
    rubrik: "Lag (2011:1355) om ändring i lagen (1993:891) om indrivning av statliga fordringar m.m."
    ikraft_datum: 2012-01-01
    anteckningar: "ändr. 2, 19 §§"
  - beteckning: 2010:1257
    rubrik: "Lag (2010:1257) om ändring i lagen (1993:891) om indrivning av statliga fordringar"
    ikraft_datum: 2011-01-01
    anteckningar: ändr. 2 §
  - beteckning: 2008:996
    rubrik: "Lag (2008:996) om ändring i lagen (1993:891) om indrivning av statliga fordringar m.m."
    ikraft_datum: 2009-01-01
    anteckningar: "ändr. 11, 13 §§"
  - beteckning: 2007:332
    rubrik: "Lag (2007:332) om ändring i lagen (2007:278) om ändring i lagen (1993:891) om indrivning av statliga fordringar m.m."
    anteckningar: "ändr. 6 § i 2007:278"
  - beteckning: 2007:327
    rubrik: "Lag (2007:327) om ändring i lagen (1993:891) om indrivning av statliga fordringar m.m."
    ikraft_datum: 2008-01-01
    anteckningar: "upph. 5, 14, 15, 16 §§, rubr. närmast före 5, 14, 15 §§; ändr. 3, 7, 18, 20 §§; ny 1 a §"
  - beteckning: 2007:278
    rubrik: "Lag (2007:278) om ändring i lagen (1993:891) om indrivning av statliga fordringar m.m."
    ikraft_datum: 2008-01-01
    anteckningar: ändr. 6 §
  - beteckning: 2007:164
    rubrik: "Lag (2007:164) om ändring i lagen (1993:891) om indrivning av statliga fordringar m.m."
    ikraft_datum: 2007-06-01
    anteckningar: ändr. 2 §
  - beteckning: 2006:715
    rubrik: "Lag (2006:715) om ändring i lagen (1993:891) om indrivning av statliga fordringar m.m."
    ikraft_datum: 2006-07-01
    anteckningar: "upph. 17 §; ändr. 1, 13, 16, 19 §§"
  - beteckning: 2006:552
    rubrik: "Lag (2006:552) om ändring i lagen (1993:891) om indrivning av statliga fordringar m.m."
    ikraft_datum: 2007-01-01
    anteckningar: "ändr. 14 §, rubr. närmast före 14 §"
  - beteckning: 2006:232
    rubrik: "Lag (2006:232) om ändring i lagen (1993:891) om indrivning av statliga fordringar m.m."
    ikraft_datum: 2006-05-01
    anteckningar: ändr. 2 §
  - beteckning: 2004:632
    rubrik: "Lag (2004:632) om ändring i lagen (2004:492) om ändring i lagen (1993:891) om indrivning av statliga fordringar m.m."
    anteckningar: "ändr. 2 § i 2004:492"
  - beteckning: 2004:492
    rubrik: "Lag (2004:492) om ändring i lagen (1993:891) om indrivning av statliga fordringar m.m."
    ikraft_datum: 2005-01-01
    anteckningar: ändr. 2 §
  - beteckning: 2003:706
    rubrik: "Lag (2003:706) om ändring i lagen (1993:891) om indrivning av statliga fordringar m.m."
    ikraft_datum: 2004-01-01
    anteckningar: ändr. 17 §
  - beteckning: 2003:545
    rubrik: "Lag (2003:545) om ändring i lagen (1993:891) om indrivning av statliga fordringar m.m."
    ikraft_datum: 2004-01-01
    anteckningar: ändr. 11 §
  - beteckning: 2002:417
    rubrik: "Lag (2002:417) om ändring i lagen (1993:891) om indrivning av statliga fordringar m.m."
    ikraft_datum: 2003-01-01
    anteckningar: ändr. 2 §
  - beteckning: 1999:1404
    rubrik: "Lag (1999:1404) om ändring i lagen (1993:891) om indrivning av statliga fordringar m.m."
    ikraft_datum: 2001-07-01
    anteckningar: ändr. 3 §
  - beteckning: 1998:1682
    rubrik: "Lag (1998:1682) om ändring i lagen (1993:891) om indrivning av statliga fordringar m.m."
    ikraft_datum: 1999-01-01
    anteckningar: ändr. 2 §
  - beteckning: 1997:1139
    rubrik: "Lag (1997:1139) om ändring i lagen (1997:501) om ändring i lagen (1996:1346) om ändring i lagen (1993:891) om indrivning av statliga fordringar m.m."
    anteckningar: "ändr. 2 § i 1997:501"
  - beteckning: 1997:501
    rubrik: "Lag (1997:501) om ändring i lagen (1996:1346) om ändring i lagen (1993:891) om indrivning av statliga fordringar m.m."
    anteckningar: "ändr. 2 § i 1996:1346"
  - beteckning: 1997:500
    rubrik: "Lag (1997:500) om ändring i lagen (1993:891) om indrivning av statliga fordringar m.m."
    ikraft_datum: 1997-11-01
    anteckningar: "nuvarande 19 § betecknas 20 §; ändr. 2 §; ny 19 §, rubr. närmast före 19 §"
  - beteckning: 1996:1346
    rubrik: "Lag (1996:1346) om ändring i lagen (1993:891) om indrivning av statliga fordringar m.m."
    ikraft_datum: 1998-01-01
    anteckningar: ändr. 2 §
  - beteckning: 1996:778
    rubrik: "Lag (1996:778) om ändring i lagen (1993:891) om indrivning av statliga fordringar m.m."
    ikraft_datum: 1996-09-01
    anteckningar: "ändr. 15, 16 §§"
  - beteckning: 1996:133
    rubrik: "Lag (1996:133) om ändring i lagen (1995:312) om ändring i lagen (1993:891) om indrivning av statliga fordringar"
    anteckningar: "ändr. 2 § i 1995:312"
  - beteckning: 2016:1233
    rubrik: "Lag (2016:1233) om ändring i lagen (1993:891) om indrivning av statliga fordringar m.m."
    ikraft_datum: 2017-01-01
    anteckningar: ny 7 b §
  - beteckning: 2024:177
    rubrik: "Lag (2024:177) om ändring i lagen (1993:891) om indrivning av statliga fordringar m.m."
    ikraft_datum: 2024-05-01
    anteckningar: ändr. 2 §
  - beteckning: 2025:605
    rubrik: "Lag (2025:605) om ändring i lagen (1993:891) om indrivning av statliga fordringar m.m."
    ikraft_datum: 2025-09-01
    anteckningar: ändr. 3 §
---

# Lagom indrivning av statliga fordringar m.m.

## Inledande bestämmelser

**1 §** Denna lag gäller vid handläggning hos Kronofogdemyndigheten av allmänna mål om verkställighet enligt utsökningsbalken.

Handläggning av mål som avses i första stycket kallas i denna lag indrivning. Lag (2006:715).

1 a § I lagen (2007:324) om Skatteverkets hantering av vissa borgenärsuppgifter finns bestämmelser om Skatteverkets uppgifter som borgenärsföreträdare beträffande statliga fordringar m.m. Lag (2007:327).

**2 §** Under indrivningen gäller bestämmelserna i 7 kap. 14 § utsökningsbalken om företrädesrätt vid utmätning av lön för böter och viten samt för fordringar som påförts enligt

1. lagen (1972:435) om överlastavgift,

2. lagen (1976:206) om felparkeringsavgift,

3. vägtrafikskattelagen (2006:227),

4. lagen (2006:228) med särskilda bestämmelser om fordonsskatt,

5. lagen (1994:419) om brottsofferfond,

6. skatteförfarandelagen (2011:1244),

7. lagen (1997:1137) om vägavgift för vissa tunga fordon,

8. 19 kap. socialförsäkringsbalken,

9. lagen (2004:629) om trängselskatt, eller

10. bestämmelser som har meddelats med stöd av lagen (2024:172) om infrastrukturavgifter på väg, i fråga om avgifter på allmän väg. Lag (2024:177).

**3 §** /Upphör att gälla U:2025-09-01/ Bestämmelserna i 7 § andra stycket och 18 § skall, om inte regeringen föreskriver något annat, tillämpas endast i fråga om en fordran som tillkommer staten och inte grundas på studiestödslagen (1973:349) eller studiestödslagen (1999:1395). Lag (2007:327).

**3 §** Bestämmelserna i 7 § andra stycket och 18 § ska bara tillämpas i fråga om statliga fordringar som inte grundas på Centrala studiestödsnämndens beslut. Det gäller inte om regeringen föreskriver något annat. Lag (2025:605).

**4 §** Regeringen eller den myndighet som regeringen bestämmer får meddela föreskrifter om att indrivning i vissa fall skall ske med förtur.

**5 §** Har upphävts genom lag (2007:327).

## Gäldenärsutredning

**6 §** Kronofogdemyndigheten skall, utöver vad som följer av 4 kap. 9 § utsökningsbalken, göra den utredning om gäldenärens ekonomiska förhållanden som behövs för att bedöma en fråga om uppskov m.m. enligt 7-13 och 18 §§ (gäldenärsutredning). Lag (2007:332).

## Uppskov

**7 §** Kronofogdemyndigheten får bevilja uppskov med betalningen

1. om det kan antas vara till fördel för det allmänna,

2. om det är påkallat med hänsyn till gäldenärens personliga förhållanden, eller

3. i avvaktan på att fråga om anstånd med betalningen prövats av behörig myndighet.

Uppskov enligt första stycket får beviljas endast om Skatteverket, efter utredning enligt 3 § lagen (2007:324) om Skatteverkets hantering av vissa borgenärsuppgifter, inte har något att invända mot det eller om verkets inställning uppenbarligen saknar betydelse.

Uppskov med betalningen får förenas med villkoret att gäldenären betalar sin skuld i poster vid olika tidpunkter (avbetalning). Lag (2007:327).

7 a § Bestämmelser om uppskov med eller stoppande av verkställigheten, säkerhetsåtgärder och fortsatt indrivning av en annan medlemsstats fordran vid sådant bistånd som avses i rådets direktiv 2010/24/EU av den 16 mars 2010 om ömsesidigt bistånd för indrivning av fordringar som avser skatter, avgifter och andra åtgärder finns i 16 § lagen (2011:1537) om bistånd med indrivning av skatter och avgifter inom Europeiska unionen. Lag (2011:1540).

7 b § Bestämmelser om uppskov med förfarandet vid sådant bistånd som avses i Europaparlamentets och rådets direktiv 2014/67/EU av den 15 maj 2014 om tillämpning av direktiv 96/71/EG om utstationering av arbetstagare i samband med tillhandahållande av tjänster och om ändring av förordning (EU) nr 1024/2012 om administrativt samarbete genom informationssystemet för den inre marknaden (IMI-förordningen) finns i 5 § lagen (2016:1231) om ömsesidigt bistånd med indrivning av vissa sanktionsavgifter vid utstationering. Lag (2016:1233).

**8 §** Uppskov får inte beviljas för längre tid än vad som behövs för att gäldenären skall kunna betala sin skuld.

Endast om det finns synnerliga skäl får uppskov som inte förenas med villkor om avbetalning beviljas för längre tid än ett år.

**9 §** Om ett belopp som avses i 1 § lagen (1985:146) om avräkning vid återbetalning av skatter och avgifter skall återbetalas eller annars betalas ut till gäldenären, får beloppet tas i anspråk för betalning av gäldenärens skuld trots att uppskov har beviljats.

Uppskov får återkallas om gäldenären underlåter att betala skatter och avgifter allteftersom de förfaller, inte följer den uppgjorda avbetalningsplanen eller om det i annat fall finns särskild anledning till återkallelse.

## Säkerhet

**10 §** När uppskov beviljas får kronofogdemyndigheten ta emot säkerhet som gäldenären eller, där gäldenären kan antas medge det, någon annan erbjuder sig att ställa.

**11 §** Säkerhet får bestå av pant, borgen eller företagshypotek.

Borgen ska ställas såsom för egen skuld. Om borgen ställs av två eller flera personer gemensamt ska den vara solidarisk. Lag (2008:996).

**12 §** Kronofogdemyndigheten skall vid mottagandet av säkerhet besluta under vilka förutsättningar säkerheten får tas i anspråk. Beslutet får ändras när det finns anledning till det.

**13 §** Sedan Kronofogdemyndigheten beslutat att ta säkerhet i anspråk gäller, om säkerheten utgörs av

1. pant: att den får tillgodogöras i den ordning som gäller för utmätt egendom,

2. borgen: att den genast får utsökas och att bestämmelserna om indrivning i denna lag då gäller samt att utmätning av lön med företrädesrätt enligt 2 § får äga rum om det är medgivet för den fordran som säkerheten avser,

3. företagshypotek: att utmätning genast får ske i den egendom som omfattas av företagshypoteket, även när detta gäller i annan näringsverksamhet än gäldenärens. Lag (2011:1540).

**14 §** Har upphävts genom lag (2007:327).

**15 §** Har upphävts genom lag (2007:327).

**16 §** Har upphävts genom lag (2007:327).

**17 §** Har upphävts genom lag (2006:715).

## Avbrytande av indrivning

**18 §** Kronofogdemyndigheten får avbryta indrivningen tills vidare om ytterligare indrivningsåtgärder framstår som utsiktslösa eller inte är försvarliga med hänsyn till kostnaderna och indrivning inte heller krävs från allmän synpunkt. Kronofogdemyndigheten får även avbryta indrivningen om Skatteverket överväger att vidta eller har vidtagit åtgärd enligt lagen (2007:324) om Skatteverkets hantering av vissa borgenärsuppgifter.

Har indrivningen avbrutits enligt första stycket första meningen skall den återupptas, om det visar sig att betalning kan fås utan större kostnader än vad som är skäligt. Har indrivningen avbrutits enligt första stycket andra meningen får den återupptas, om det finns skäl för det.

Regeringen eller den myndighet som regeringen bestämmer får meddela närmare föreskrifter om tillämpningen av denna paragraf. Lag (2007:327).

## Avräkningsordning i vissa fall

**19 §** Om mer än en skattefordran enligt skatteförfarandelagen (2011:1244) ska drivas in hos samma gäldenär, ska belopp som kan användas för betalning av någon av skattefordringarna i första hand räknas av från den fordran vars preskriptionstid går ut först.

Om det finns särskilda skäl, får Kronofogdemyndigheten tillgodoräkna beloppet på annat sätt. Lag (2011:1355).

## Överklagande

**20 §** Kronofogdemyndighetens beslut att ta säkerhet i anspråk enligt 13 § får överklagas. Vid överklagande skall bestämmelserna om överklagande i 18 kap. utsökningsbalken tillämpas.

I övrigt får beslut enligt denna lag inte överklagas. Lag (2007:327).

## Övergångsbestämmelser

1993:891

Denna lag träder i kraft den 1 januari 1994 då lagen (1978:882) om säkerhet för skattefordringar m. m. skall upphöra att gälla. Bestämmelserna om uppskov och om säkerhet i 9 och 19 §§ respektive 10--13 och 19 §§ i den nya lagen tillämpas också i fråga om uppskov som beviljats och säkerhet som tagits emot före ikraftträdandet.

1994:222

Denna lag träder i kraft den 1 juli 1994. Den äldre lydelsen av 2 § gäller dock fortfarande i fråga om mervärdesskatt som belöper på tid före ikraftträdandet.

1996:1346

Denna lag träder i kraft den 1 januari 1998. Äldre föreskrifter gäller dock fortfarande i fråga om förhållanden som hänför sig till tid före utgången av år 1997.

1997:500

Denna lag träder i kraft den 1 november 1997.

Äldre föreskrifter skall fortfarande gälla i fråga om fordringar som har påförts enligt

1. uppbördslagen (1953:272),

2. lagen (1984:668) om uppbörd av socialavgifter från arbetsgivare,

3. lagen (1989:471) om investeringsskatt för vissa byggnadsarbeten,

4. lagen (1991:586) om särskild inkomstskatt för utomlands bosatta eller

5. mervärdesskattelagen (1994:200).

2002:417

Denna lag träder i kraft den 1 januari 2003. Äldre föreskrifter gäller fortfarande för förhållanden som hänför sig till tiden före ikraftträdandet.

2003:545

1. Denna lag träder i kraft den 1 januari 2004.

2. I fråga om företagshypotek på grund av inteckning som har beviljats före ikraftträdandet tillämpas äldre bestämmelser fram till den 1 januari 2005.

2006:232

Denna lag träder i kraft den 1 maj 2006. Äldre föreskrifter gäller fortfarande för förhållanden som hänför sig till tiden före ikraftträdandet.

2007:164

1. Denna lag träder i kraft den 1 juni 2007.

2. Äldre föreskrifter gäller fortfarande för skrotningsavgift där avgiftsskyldighet enligt bilskrotningslagen (1975:343) inträtt före den 1 juni 2007.

2007:327

Denna lag träder i kraft den 1 januari 2008. Uppskov som beviljats före denna tidpunkt gäller även efter ikraftträdandet.

2008:996

1. Denna lag träder i kraft den 1 januari 2009.

2. I fråga om en företagsinteckning enligt den upphävda lagen (2003:528) om företagsinteckning tillämpas äldre bestämmelser.

2010:1257

1. Denna lag träder i kraft den 1 januari 2011.

2. Äldre bestämmelser gäller i fråga om underhållsstöd som avser tid före ikraftträdandet.

2011:1355

1. Denna lag träder i kraft den 1 januari 2012.

2. Äldre bestämmelser gäller fortfarande i fråga om fordringar som har påförts enligt bestämmelserna i lagen (1991:591) om särskild inkomstskatt för utomlands bosatta artister m.fl. eller skattebetalningslagen (1997:483).

2024:177

1. Denna lag träder i kraft den 1 maj 2024.

2. Äldre föreskrifter gäller fortfarande för fordringar som har påförts före den 1 maj 2024.