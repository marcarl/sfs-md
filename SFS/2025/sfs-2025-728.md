---
beteckning: 2025:728
rubrik: Förordningom statliga myndigheters skyldighet att informera anställda om arbetsgivaravgifter och allmän löneavgift
departement: Finansdepartementet
publicerad_datum: 2025-06-24
ikraft_datum: 2026-07-01
---

# Förordningom statliga myndigheters skyldighet att informera anställda om arbetsgivaravgifter och allmän löneavgift

**1 §** Denna förordning gäller för myndigheter under regeringen och innehåller bestämmelser om att en anställd ska informeras om de arbetsgivaravgifter och den allmänna löneavgift som hänför sig till anställningen.

Förordningen är meddelad med stöd av 8 kap. 7 § regeringsformen.

**2 §** En myndighet ska när den enligt 34 kap. 3 a § skatteförfarandelagen (2011:1244) lämnar information till en betalningsmottagare som är anställd på myndigheten även lämna uppgifter om

1. de sammanlagda avgifter som myndigheten till följd av ersättning för arbete till den anställde är skyldig att betala enligt socialavgiftslagen (2000:980) och lagen (1994:1920) om allmän löneavgift, och

2. avgifterna enligt 1 plus den ersättning för arbete som myndigheten är skyldig att göra skatteavdrag för.