---
beteckning: 2024:1002
rubrik: Förordningom tillhandahållande och användning av hållbara flygbränslen
departement: Landsbygds- och infrastrukturdepartementet
publicerad_datum: 2025-06-27
ikraft_datum: 2024-11-29
---

# Förordningom tillhandahållande och användning av hållbara flygbränslen

/Upphör att gälla U:2025-08-01 genom förordning (2025:747)./ 1 § Denna förordning kompletterar Europaparlamentets och rådets förordning (EU) 2023/2405 av den 18 oktober 2023 om säkerställande av lika villkor för hållbar lufttransport (ReFuelEU Aviation).

**2 §** Denna förordning är meddelad med stöd av 8 kap. 7 § regeringsformen.

## Ordförklaringar

**3 §** Med EU-förordningen avses i denna förordning Europaparlamentets och rådets förordning (EU) 2023/2405, i den ursprungliga lydelsen.

**4 §** Med flygplatsansvarig avses i denna förordning den som i artikel 3.2 i EU-förordningen definieras som unionsflygplatsens ledningsenhet.

**5 §** Med luftfartygsoperatör, flygbränsleleverantör och bränslehanterare avses i denna förordning detsamma som i EU- förordningen.

## Behöriga myndigheter med uppgifter enligt EU-förordningen

**6 §** Transportstyrelsen är behörig myndighet enligt EU- förordningen och ska

1. utöva tillsyn över att luftfartygsoperatörer, flygplatsansvarig, bränslehanterare och sådana andra parter som avses i artikel 6.4 i EU-förordningen följer EU- förordningen,

2. fullgöra de uppgifter som Sverige eller den behöriga myndigheten har enligt artikel 2.2, 2.3 och 6 i EU- förordningen, och

3. pröva frågor om undantag från tankningskrav enligt artikel 5.3 i EU-förordningen och fullgör i övrigt de uppgifter som den behöriga myndigheten har enligt artikel 5 i EU-förordningen.

**7 §** Statens energimyndighet är behörig myndighet enligt EU- förordningen och ska

1. utöva tillsyn över att flygbränsleleverantörer följer EU- förordningen, och

2. fullgöra de uppgifter som Sverige har enligt artikel 12.8 i EU-förordningen.