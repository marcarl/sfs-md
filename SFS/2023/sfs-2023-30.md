---
beteckning: 2023:30
rubrik: "/Rubriken upphör att gälla U:2025-07-15/ Förordningom statsbidrag till regioner för åtgärder för att höja driftsäkerheten på hälso- och sjukvårdens fastigheter /Rubriken träder i kraft I:2025-07-15/ Förordning om statsbidrag till regioner för åtgärder för att höja driftsäkerheten på fastigheter för hälso- och sjukvård"
departement: Socialdepartementet
publicerad_datum: 2025-06-16
ikraft_datum: 2023-03-01
andringsforfattningar:
  - beteckning: 2025:676
    rubrik: "Förordning (2025:676) om ändring i förordningen (2023:30) om statsbidrag till regioner för åtgärder för att höja driftsäkerheten på hälso- och sjukvårdens fastigheter"
    ikraft_datum: 2025-07-15
    anteckningar: "upph. 8 §; nuvarande 9, 10, 11, 12, 13, 14, 15, 16, 17, 18 §§ betecknas 8, 9, 10, 11, 12, 13, 14, 15, 16, 17 §§; ändr. författningsrubr., 1, 2, 4, 7 §§, de nya 8, 10, 11, 12, 13, 14, 15 §§"
---

# /Rubriken upphör att gälla U:2025-07-15/ Förordningom statsbidrag till regioner för åtgärder för att höja driftsäkerheten på hälso- och sjukvårdens fastigheter /Rubriken träder i kraft I:2025-07-15/ Förordning om statsbidrag till regioner för åtgärder för att höja driftsäkerheten på fastigheter för hälso- och sjukvård

## Inledande bestämmelser

**1 §** /Upphör att gälla U:2025-07-15/ Denna förordning innehåller bestämmelser om bidrag till regioner för åtgärder för att höja driftsäkerheten på hälso- och sjukvårdens fastigheter.

Förordningen är meddelad med stöd av 8 kap. 7 § regeringsformen.

**1 §** Denna förordning innehåller bestämmelser om statsbidrag till regioner för åtgärder för att höja driftsäkerheten på fastigheter för hälso- och sjukvård.

Denna förordning är meddelad med stöd av 8 kap. 11 § regeringsformen i fråga om 17 § och 8 kap. 7 § regeringsformen i fråga om övriga bestämmelser. Förordning (2025:676).

**2 §** /Upphör att gälla U:2025-07-15/ Syftet med bidraget är att regionerna ska kunna genomföra åtgärder för att höja driftsäkerheten på hälso- och sjukvårdens fastigheter så att hälso- och sjukvårdsverksamhet kan upprätthållas under höjd beredskap.

**2 §** Syftet med bidraget är att regionerna ska kunna genomföra åtgärder för att höja driftsäkerheten på fastigheter så att hälso- och sjukvårdsverksamhet kan upprätthållas under höjd beredskap. Förordning (2025:676).

## Uttryck i förordningen

**3 §** I denna förordning avses med

driftsäkerhet: förmåga att stå emot störningar under höjd beredskap,

hälso- och sjukvård: verksamhet som regionerna ansvarar för enligt hälso- och sjukvårdslagen (2017:30),

sluten vård: vård som ges till en patient som är intagen vid en vårdinrättning enligt 2 kap. 4 § hälso- och sjukvårdslagen.

## Förutsättningar för bidrag

**4 §** /Upphör att gälla U:2025-07-15/ Bidrag får, i mån av tillgång på medel, ges till regioner för kostnader för

1. genomförd kartläggning och analys av den befintliga nivån av driftsäkerhet på fastigheter där det bedrivs sluten vård, och

2. sådana genomförda åtgärder för att höja driftsäkerheten på fastigheter där det bedrivs sluten vård, som avser

a) lokaler,

b) el-, värme- och vattenförsörjning,

c) tele- och datakommunikation, eller

d) andra funktioner som är viktiga för hälso- och sjukvården.

Bidrag får beviljas för hela kostnaden.

**4 §** Bidrag får, i mån av tillgång på medel, ges till regioner för

1. genomförd kartläggning och analys av den befintliga nivån av driftsäkerhet på fastigheter där det bedrivs eller kan komma att bedrivas sluten vård, och

2. sådana åtgärder för att höja driftsäkerheten på fastigheter där det bedrivs eller kan komma att bedrivas sluten vård, som avser

a) lokaler,

b) el-, värme- och vattenförsörjning,

c) tele- och datakommunikation, eller

d) andra funktioner som är viktiga för hälso- och sjukvården. Förordning (2025:676).

## Ansökan

**5 §** Socialstyrelsen prövar frågor om bidrag enligt denna förordning.

**6 §** En ansökan om bidrag ska ges in till Socialstyrelsen senast vid den tidpunkt som myndigheten bestämmer.

**7 §** /Upphör att gälla U:2025-07-15/ En ansökan om bidrag enligt 4 § första stycket 1 ska innehålla

1. en kartläggning och analys av en fastighets driftsäkerhet,

2. uppgift om total kostnad för genomförd kartläggning och analys, och

3. uppgift om sökt belopp.

Sökanden ska också lämna de övriga handlingar och uppgifter som Socialstyrelsen behöver för att kunna pröva ansökan.

**7 §** En ansökan om bidrag ska innehålla uppgifter om

1. en genomförd kartläggning och analys av en fastighets driftsäkerhet enligt 4 § 1, eller planerade, pågående och genomförda åtgärder enligt 4 § 2,

2. beräknade eller faktiska kostnader, och

3. sökt belopp.

Sökanden ska också lämna de övriga handlingar och uppgifter som Socialstyrelsen behöver för att kunna pröva ansökan. Förordning (2025:676).

**8 §** /Upphör att gälla U:2025-07-15 genom förordning (2025:676)./ En ansökan om bidrag enligt 4 § första stycket 2 ska innehålla

1. ett intyg som visar att en åtgärd för att höja driftsäkerheten på en fastighet har genomförts och att åtgärden har godkänts vid besiktning,

2. uppgift om total kostnad för den genomförda åtgärden, och

3. uppgift om sökt belopp.

Sökanden ska också lämna de övriga handlingar och uppgifter som Socialstyrelsen behöver för att kunna pröva ansökan.

**8 §** Om sökanden inte lämnat de handlingar och de uppgifter som följer av 7 §, ska sökanden ges tillfälle att inom viss tid komplettera ansökan.

Om sökanden inte följer en uppmaning att komplettera ansökan, får Socialstyrelsen pröva ansökan i befintligt skick. Förordning (2025:676).

**9 §** /Ny beteckning 8 § U:2025-07-15/ Om sökanden inte lämnat de handlingar och de uppgifter som följer av 7 och 8 §§, ska sökanden ges tillfälle att inom viss tid komplettera ansökan.

Om sökanden inte följer en uppmaning att komplettera ansökan, får Socialstyrelsen pröva ansökan i befintligt skick.

## Fördelning av bidrag

**9 §** Socialstyrelsen får prioritera mellan inkomna ansökningar som uppfyller förutsättningarna för bidrag och ge företräde till dem som bedöms ha de största behoven enligt det syfte som anges i 2 §. Förordning (2025:676).

**10 §** /Ny beteckning 9 § U:2025-07-15/ Socialstyrelsen får prioritera mellan inkomna ansökningar som uppfyller förutsättningarna för bidrag och ge företräde till dem som bedöms ha de största behoven enligt det syfte som anges i 2 §.

## Beslut

**10 §** I ett beslut om bidrag ska det anges vilka kostnader bidraget beviljas för. Beslutet får förenas med villkor som ska framgå av beslutet. I beslutet ska även sista dag för redovisning enligt 11 § anges.

Ett beslut om bidrag får omfatta en tidsperiod om högst fyra år. Förordning (2025:676).

**11 §** /Ny beteckning 10 § U:2025-07-15/ I ett beslut om bidrag ska det anges vilka kostnader bidraget beviljas för. Beslutet får förenas med villkor som ska framgå av beslutet. I beslutet ska även sista dag för redovisning enligt 12 § anges.

Ett beslut om bidrag får omfatta en tidsperiod om högst fyra år.

## Redovisning

**11 §** Mottagaren av ett bidrag ska senast vid den tidpunkt som anges i beslutet till Socialstyrelsen lämna en redovisning av hur de mottagna medlen har använts och en bedömning av bidragets resultat i förhållande till syftet med bidraget som anges i 2 §.

Bidragsmottagaren ska även lämna de övriga handlingar och uppgifter som Socialstyrelsen behöver för att kunna göra en samlad ekonomisk redovisning enligt 12 § första stycket. Förordning (2025:676).

**12 §** /Ny beteckning 11 § U:2025-07-15/ Mottagaren av ett bidrag ska senast vid den tidpunkt som anges i beslutet till Socialstyrelsen lämna en redovisning av hur de mottagna medlen har använts och en bedömning av bidragets resultat i förhållande till syftet med bidraget som anges i 2 §.

Mottagaren av ett bidrag ska även lämna de övriga handlingar och uppgifter som Socialstyrelsen behöver för att kunna göra en samlad ekonomisk redovisning enligt 13 § första stycket.

**12 §** Socialstyrelsen ska årligen senast den 30 september till regeringen lämna en samlad ekonomisk redovisning av de bidrag som har lämnats enligt denna förordning. Av redovisningen ska det framgå vilka som har fått bidrag, vad bidragen har använts till och en redogörelse för bidragets resultat i förhållande till det syfte som anges i 2 §.

Socialstyrelsen ska även senast den 30 september vart fjärde år, efter att ha gett Myndigheten för samhällsskydd och beredskap, Fortifikationsverket och Försvarsmakten tillfälle att yttra sig, till regeringen lämna en bedömning av hur bidragsgivningen enligt 4 § 2 uppfyller det syfte som anges i 2 §. Förordning (2025:676).

**13 §** /Ny beteckning 12 § U:2025-07-15/ Socialstyrelsen ska årligen senast den 30 juni till regeringen lämna en samlad ekonomisk redovisning av de bidrag som har lämnats enligt denna förordning. Av redovisningen ska det framgå vilka som har fått bidrag, vad bidragen har använts till och en redogörelse för bidragets resultat i förhållande till det syfte som anges i 2 §.

Socialstyrelsen ska även senast den 30 juni vart femte år, efter samråd med Myndigheten för samhällsskydd och beredskap, Fortifikationsverket och Försvarsmakten, till regeringen lämna en bedömning av hur bidragsgivningen enligt 4 § första stycket 2 uppfyller det syfte som anges i 2 §.

## Hinder mot utbetalning

**13 §** Socialstyrelsen får besluta att ett beviljat bidrag helt eller delvis inte ska betalas ut om det finns grund för återbetalning enligt 14 §. Förordning (2025:676).

**14 §** /Ny beteckning 13 § U:2025-07-15/ Socialstyrelsen får besluta att ett beviljat bidrag helt eller delvis inte ska betalas ut om det finns grund för återbetalning enligt 15 §.

## Återbetalning och återkrav

**14 §** Mottagaren av ett bidrag är skyldig att betala tillbaka bidraget om

1. bidraget har lämnats felaktigt eller med ett för högt belopp,

2. bidraget helt eller delvis inte har använts,

3. bidraget helt eller delvis inte har använts för de syften som det har lämnats för,

4. mottagaren inte har lämnat en sådan redovisning som avses i 11 §, eller

5. villkor i beslutet inte har följts. Förordning (2025:676).

**15 §** /Ny beteckning 14 § U:2025-07-15/ Mottagaren av ett bidrag är skyldig att betala tillbaka bidraget om

1. bidraget har lämnats felaktigt eller med för högt belopp,

2. bidraget helt eller delvis inte har använts eller inte har använts för de syften som det har lämnats för,

3. mottagaren inte har lämnat en sådan redovisning som avses i 12 §, eller

4. villkor i beslutet inte har följts.

**15 §** Socialstyrelsen ska besluta att helt eller delvis kräva tillbaka bidraget om mottagaren är återbetalningsskyldig enligt 14 §.

Om det finns särskilda skäl för det, får Socialstyrelsen besluta att avstå från att kräva tillbaka bidraget helt eller delvis. Förordning (2025:676).

**16 §** /Ny beteckning 15 § U:2025-07-15/ Socialstyrelsen ska besluta att helt eller delvis kräva tillbaka bidraget om mottagaren är återbetalningsskyldig enligt 15 §.

Om det finns särskilda skäl för det, får Socialstyrelsen besluta att avstå från att kräva tillbaka bidraget helt eller delvis.

## Överklagande

**16 §** Beslut enligt denna förordning får inte överklagas. Förordning (2025:676).

**17 §** /Ny beteckning 16 § U:2025-07-15/ Beslut enligt denna förordning får inte överklagas.

## Bemyndigande

**17 §** Socialstyrelsen får meddela föreskrifter om verkställigheten av denna förordning. Förordning (2025:676).

**18 §** /Ny beteckning 17 § U:2025-07-15/ Socialstyrelsen får meddela föreskrifter om verkställigheten av denna förordning.


## Övergångsbestämmelser

2023:30

1. Denna förordning träder i kraft den 1 mars 2023.

2. Bidrag enligt förordningen får dock lämnas för kostnader för åtgärder som har genomförts från och med den 1 januari 2023.

3. Bedömningen enligt 13 § andra stycket ska första gången lämnas senast den 30 juni 2024.

2025:676

1. Denna förordning träder i kraft den 15 juli 2025.

2. De nya bestämmelserna ska dock tillämpas för tid från och med den 1 januari 2025.

3. Bedömningen enligt 12 § andra stycket ska första gången lämnas senast den 30 september 2028.