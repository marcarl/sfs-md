---
beteckning: 1991:1969
rubrik: Lagom förbud mot vissa dopningsmedel
departement: Socialdepartementet
publicerad_datum: 2025-06-10
ikraft_datum: 1992-07-01
andringsforfattningar:
  - beteckning: 2024:817
    rubrik: "Lag (2024:817) om ändring i lagen (1991:1969) om förbud mot vissa dopningsmedel"
    ikraft_datum: 2024-11-08
    anteckningar: upph. 5 §; ändr. 6 §
  - beteckning: 1994:1426
    rubrik: "Lag (1994:1426) om ändring i lagen (1991:1969) om förbud mot vissa dopningsmedel"
    ikraft_datum: 1995-04-01
    anteckningar: ändr. 6 §
  - beteckning: 1999:44
    rubrik: "Lag (1999:44) om ändring i lagen (1991:1969) om förbud mot vissa dopningsmedel"
    ikraft_datum: 1999-04-01
    anteckningar: "ändr. 2, 3, 4 §§; ny 3 a §"
  - beteckning: 2000:1245
    rubrik: "Lag (2000:1245) om ändring i lagen (1991:1969) om förbud mot vissa dopningsmedel"
    ikraft_datum: 2001-01-01
    anteckningar: ändr. 3 §
  - beteckning: 2005:303
    rubrik: "Lag (2005:303) om ändring i lagen (1991:1969) om förbud mot vissa dopningsmedel"
    ikraft_datum: 2005-07-01
    anteckningar: ändr. 5 §
  - beteckning: 2011:112
    rubrik: "Lag (2011:112) om ändring i lagen (1991:1969) om förbud mot vissa dopningsmedel"
    ikraft_datum: 2011-04-01
    anteckningar: "ändr. 1, 3 a §§"
  - beteckning: 2019:360
    rubrik: "Lag (2019:360) om ändring i lagen (1991:1969) om förbud mot vissa dopningsmedel"
    ikraft_datum: 2019-07-01
    anteckningar: ändr. 6 §
  - beteckning: 2025:641
    rubrik: "Lag (2025:641) om ändring i lagen (1991:1969) om förbud mot vissa dopningsmedel"
    ikraft_datum: 2025-09-01
    anteckningar: ändr. 2 §
---

# Lagom förbud mot vissa dopningsmedel

**1 §** Denna lag gäller

1. syntetiska anabola steroider,

2. testosteron och dess derivat,

3. tillväxthormon, och

4. kemiska substanser som ökar produktion eller frigörelse av testosteron och dess derivat eller av tillväxthormon. Lag (2011:112).

**2 §** /Upphör att gälla U:2025-09-01/ Medel som anges i 1 § får inte annat än för medicinskt eller vetenskapligt ändamål

1. införas till landet, 2. överlåtas, 3. framställas, 4. förvärvas i överlåtelsesyfte, 5. bjudas ut till försäljning, 6. innehas, eller 7. brukas. Lag (1999:44).

**2 §** Medel som anges i 1 § får inte annat än för medicinskt eller vetenskapligt ändamål

1. införas till landet,

2. överlåtas,

3. framställas,

4. förvärvas i överlåtelsesyfte,

5. bjudas ut till försäljning,

6. innehas, eller

7. brukas.

Den myndighet som får behålla förverkad egendom med stöd av 5 a § lagen (1974:1066) om förfarande med förverkad egendom och hittegods m.m. får, trots första stycket, för utbildningsändamål eller för forensiska ändamål inneha sådana medel som anges i 1 §. Lag (2025:641).

**3 §** Den som uppsåtligen bryter mot 2 § 2-7 döms för dopningsbrott till fängelse i högst två år.

Är ett brott som avses i första stycket med hänsyn till mängden dopningsmedel samt övriga omständigheter att anse som ringa, döms till böter eller fängelse i högst sex månader.

Om straff för olovlig införsel m.m. finns bestämmelser i lagen (2000:1225) om straff för smuggling. Lag (2000:1245).

3 a § Är ett brott som avses i 3 § första stycket att anse som grovt döms för grovt dopningsbrott till fängelse, lägst sex månader och högst sex år. Vid bedömningen av om brottet är grovt ska särskilt beaktas om gärningen har utgjort led i en verksamhet som har bedrivits i större omfattning eller yrkesmässigt, avsett särskilt stor mängd dopningsmedel eller annars varit av särskilt farlig eller hänsynslös art. Lag (2011:112).

**4 §** För försök eller förberedelse till sådant dopningsbrott som inte är att anse som ringa döms till ansvar enligt 23 kap. brottsbalken, om gärningen gäller annan befattning än som avses i 2 § 6 eller 7.

Om flera har medverkat till brott som avses i 2 § 2-5, skall 23 kap. 4 och 5 §§ brottsbalken tillämpas. Lag (1999:44).

**5 §** Har upphävts genom lag (2024:817).

**6 §** Bestämmelserna i 2 § 1 och 3 § lagen (1958:205) om förverkande av alkohol m.m. ska tillämpas på motsvarande sätt då medel som avses i 1 § denna lag har tagits i beslag. Tiden för att begära rättens prövning ska dock räknas från dagen för beslutet. Lag (2024:817).