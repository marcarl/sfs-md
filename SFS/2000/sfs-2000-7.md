---
beteckning: 2000:7
rubrik: "/Rubriken upphör att gälla U:2025-07-08/ Förordningom statsbidrag till handikapporganisationer /Rubriken träder i kraft I:2025-07-08/ Förordningom statsbidrag till funktionshindersorganisationer"
departement: Socialdepartementet
utfardad_datum: 2000-01-20
ikraft_datum: 2000-07-01
publicerad_datum: 2025-06-10
pdf_url: "https://rkrattsdb.gov.se/SFSdoc/00/000007.pdf"
andringsforfattningar:
  - beteckning: "2004:1311"
    rubrik: "Förordning (2004:1311) om ändring i förordningen (2000:7) om statsbidrag till handikapporganisationer"
    ikraft_datum: 2005-01-01
    anteckningar: "ändr. övergångsbest. till 2000:7"
  - beteckning: "2007:1237"
    rubrik: "Förordning (2007:1237) om ändring i förordningen (2000:7) om statsbidrag till handikapporganisationer"
    ikraft_datum: 2008-01-01
    anteckningar: "ändr. 4, 5, 13 §§; nya 5 a, 5 b §§, rubr. närmast före 5 a §"
  - beteckning: "2025:615"
    rubrik: "Förordning (2025:615) om ändring i förordningen (2000:7) om statsbidrag till handikapporganisationer"
    ikraft_datum: 2025-07-08
    anteckningar: "nuvarande 5 a, 5 b §§ betecknas 5 b, 5 c §§; ändr. författningsrubr., 1, 2, 3, 4, 5 §§, de nya 5 b, 5 c §§, 6, 8, 9, 10, 11, 12 §§, rubr. närmast före 6, 9 §§; rubr. närmast före 5 a § sätts närmast före 5 b §; nya 4 a, 4 b, 4 c, 5 a, 8 a, 8 b, 10 a, 11 a §§, rubr. närmast före 5 a, 8 a, 8 b, 11, 12 §§"
---

# /Rubriken upphör att gälla U:2025-07-08/ Förordningom statsbidrag till handikapporganisationer /Rubriken träder i kraft I:2025-07-08/ Förordningom statsbidrag till funktionshindersorganisationer

## Syftet med statsbidraget

**1 §** /Upphör att gälla U:2025-07-08/ Syftet med statsbidraget är att stödja handikapporganisationer i deras arbete för full delaktighet och jämlikhet i samhället för personer med funktionshinder.

**1 §** Syftet med statsbidraget är att stödja funktionshindersorganisationer som företräder personer med funktionsnedsättning i deras arbete att uppnå jämlikhet i levnadsvillkor och full delaktighet i samhället för personer med funktionsnedsättning. Förordning (2025:615).

## Förutsättningar för statsbidrag

**2 §** /Upphör att gälla U:2025-07-08/ Med handikapporganisation avses i denna förordning en organisation

1. vars medlemmar till övervägande del är personer som till följd av varaktiga funktionshinder möter stora svårigheter i det dagliga livet, och

2. vars ändamål är att förbättra livsvillkoren för personer med funktionshinder och bevaka deras intressen.

I de fall organisationens verksamhet rör barn eller personer som har funktionshinder som gör det särskilt svårt för dem att att själva handha sina angelägenheter som medlemmar och ta till vara sina rättigheter kan organisationen till övervägande del bestå av närstående till personer med funktionshinder.

**2 §** Med funktionshindersorganisation avses i denna förordning en organisation

1. vars medlemmar till övervägande del är personer som till följd av varaktig funktionsnedsättning möter stora svårigheter i det dagliga livet, och

2. vars ändamål är att förbättra livsvillkoren för personer med funktionsnedsättning och bevaka deras intressen.

I de fall organisationens verksamhet rör barn eller personer som har funktionsnedsättning som gör det särskilt svårt för dem att själva hantera sina intressen som medlemmar och ta till vara sina rättigheter kan organisationen till övervägande del bestå av närstående till personer med funktionsnedsättning. Förordning (2025:615).

**3 §** /Upphör att gälla U:2025-07-08/ En handikapporganisation skall för att få statsbidrag

1. verka för förändringar inom ett flertal samhällsområden av betydelse för personer med funktionshinder,

2. vara demokratiskt uppbyggd,

3. vara partipolitiskt och religiöst obunden,

4. ha en riksomfattande organisation med ett lokalt eller regionalt förankrat föreningsliv i minst tio län,

5. ha bedrivit verksamhet under minst två år samt

6. ha minst 500 medlemmar.

**3 §** En funktionshindersorganisation ska för att få statsbidrag

1. verka för förändringar inom ett flertal samhällsområden av betydelse för personer med funktionsnedsättning,

2. vara demokratiskt uppbyggd,

3. vara partipolitiskt och religiöst obunden,

4. ha en riksomfattande organisation med ett lokalt eller regionalt förankrat föreningsliv i minst tio län,

5. ha bedrivit verksamhet i Sverige under minst två år, och

6. ha minst 500 medlemmar. Förordning (2025:615).

**4 §** /Upphör att gälla U:2025-07-08/ Statsbidrag får lämnas även till handikapporganisationer som inte uppfyller de villkor som anges i 3 § 4-6 om det finns synnerliga skäl. Förordning (2007:1237).

**4 §** Statsbidrag får lämnas även till en funktionshindersorganisation som inte uppfyller de villkor som anges i 3 § 4-6 om det finns synnerliga skäl. Förordning (2025:615).

4 a § Statsbidrag får inte lämnas till en funktionshindersorganisation om den eller någon av dess företrädare som agerar inom ramen för verksamheten

1. utövar våld, tvång eller hot mot en person eller på annat sätt kränker en persons grundläggande fri- och rättigheter,

2. diskriminerar personer eller grupper av personer eller på annat sätt bryter mot principen om alla människors lika värde,

3. försvarar, främjar eller uppmanar till sådana ageranden som anges i 1 eller 2, eller

4. motarbetar det demokratiska styrelseskicket.

Statsbidrag får inte heller lämnas till en funktionshindersorganisation om det framkommer att någon av dess samarbetsorganisationer, eller en företrädare för samarbetsorganisationen, agerar på ett sådant sätt som anges i första stycket. Förordning (2025:615).

4 b § Om en funktionshindersorganisation, dess företrädare, organisationens samarbetsorganisation eller samarbetsorganisationens företrädare har agerat på ett sådant sätt som anges i 4 a §, får statsbidrag ändå lämnas till organisationen om det finns särskilda skäl. Vid denna bedömning ska det särskilt beaktas om

1. organisationen har tagit avstånd från agerandet,

2. organisationen har vidtagit adekvata åtgärder för att säkerställa att agerandet inte upprepas,

3. det är fråga om ett enstaka agerande, och

4. agerandet ligger långt tillbaka i tiden.

Vid allvarliga överträdelser av en samarbetsorganisation, eller dess företrädare, ska det vid bedömningen även särskilt beaktas om samarbetet har avbrutits. Förordning (2025:615).

4 c § Statsbidrag får inte lämnas till en funktionshindersorganisation som har fått annat statsbidrag för samma verksamhet som en ansökan enligt denna förordning avser. Förordning (2025:615).

Statsbidrag får inte lämnas till en organisation som

1. är i likvidation eller försatt i konkurs,

2. har skatte- eller avgiftsskulder eller andra skulder som har lämnats över till Kronofogdemyndigheten och som vid indrivning handläggs som allmänt mål, eller

3. har en skuld som inte betalats i rätt tid och som avser återkrav av bidrag som har lämnats av Socialstyrelsen. Förordning (2025:615).

## Bidragsformer

**5 §** /Upphör att gälla U:2025-07-08/ Statsbidrag kan lämnas i form av grundbidrag, medlemsbidrag, föreningsbidrag, merkostnadsbidrag och medel för samarbete.

Grundbidraget ska, om inte annat anges i 5 a eller 5 b §, vara ett fast belopp som är lika för alla organisationer. Förordning (2007:1237).

**5 §** Statsbidrag kan lämnas i form av grundbidrag, medlemsbidrag, föreningsbidrag, merkostnadsbidrag och medel för samarbete.

Grundbidraget ska, om inte annat anges i 5 b eller 5 c §, vara ett fast belopp som är lika för alla organisationer. Förordning (2025:615).

/Rubriken upphör att gälla U:2025-07-08/ Reducerade bidrag

5 a § /ny beteckning 5 b U:2025-07-08/ Om en handikapporganisation året före det år bidragsansökan avser inte fått bidrag enligt denna förordning, ska grundbidraget, medlemsbidraget, föreningsbidraget och merkostnadsbidraget reduceras under de två första åren som organisationen uppfyller förutsättningarna för bidrag enligt 3 eller 4 §.

Socialstyrelsen ska fastställa andelstal för beräkning av de reducerade bidragens storlek. Det andelstal som fastställs för det första året ska vara lägre än det som fastställs för det andra året. Förordning (2007:1237).

/Rubriken träder i kraft I:2025-07-08/ Ansökan

5 a § En ansökan om statsbidrag ska ha kommit in till Socialstyrelsen senast vid den tidpunkt som myndigheten bestämmer. Ansökan ska göras av en behörig företrädare för organisationen.

Uppgifter om medlemsantal och föreningsantal som anges i ansökan om bidrag ska granskas av en auktoriserad eller godkänd revisor enligt ett särskilt uppdrag. Revisorns rapport över granskningen ska bifogas ansökan. Uppgifterna om antalet medlemmar och föreningar ska avse förhållandena den 31 december året före det år som ansökan lämnas.

Den som ansöker om statsbidrag ska till Socialstyrelsen lämna de uppgifter och handlingar som myndigheten behöver för att kunna pröva ansökan. Förordning (2025:615).

5 b § /ny beteckning 5 c U:2025-07-08/ Om en handikapporganisation uppfyller de förutsättningar som anges i 3 § 1-3 men inte 4 § är tillämplig, får bidrag ändå lämnas till organisationen under högst två år om organisationen året före det år bidragsansökan avser fick bidrag enligt denna förordning. Grundbidraget, medlemsbidraget, föreningsbidraget och merkostnadsbidraget ska då reduceras.

Socialstyrelsen ska fastställa andelstal för beräkning av de reducerade bidragens storlek. Det andelstal som fastställs för det första året ska vara högre än det som fastställs för det andra året. Förordning (2007:1237).

5 b § Om en funktionshindersorganisation året före det år bidragsansökan avser inte fått bidrag enligt denna förordning, ska grundbidraget, medlemsbidraget, föreningsbidraget och merkostnadsbidraget reduceras under de två första åren som organisationen uppfyller förutsättningarna för bidrag enligt 3 eller 4 §.

Socialstyrelsen ska fastställa andelstal för beräkning av de reducerade bidragens storlek. Det andelstal som fastställs för det första året ska vara lägre än det som fastställs för det andra året. Förordning (2025:615).

5 c § Om en funktionshindersorganisation uppfyller de förutsättningar som anges i 3 § 1-3 men 4 § inte är tillämplig, får bidrag ändå lämnas till organisationen under högst två år om organisationen året före det år bidragsansökan avser fick bidrag enligt denna förordning. Grundbidraget, medlemsbidraget, föreningsbidraget och merkostnadsbidraget ska då reduceras.

Socialstyrelsen ska fastställa andelstal för beräkning av de reducerade bidragens storlek. Det andelstal som fastställs för det första året ska vara högre än det som fastställs för det andra året. Förordning (2025:615).

/Rubriken upphör att gälla U:2025-07-08/ Beslutande myndighet m.m.

/Rubriken träder i kraft I:2025-07-08/ Beslut om bidrag

**6 §** /Upphör att gälla U:2025-07-08/ Beslut om bidrag enligt denna förordning fattas av Socialstyrelsen.

**6 §** Beslut om statsbidrag enligt denna förordning fattas av Socialstyrelsen.

Ett beslut om bidrag får förenas med villkor. Villkoren ska framgå av beslutet. Förordning (2025:615).

**7 §** För att möjliggöra ett erfarenhetsutbyte i frågor som rör statsbidraget skall det hos Socialstyrelsen finnas ett råd med representanter för sådana organisationer som avses i 3 och 4 §§.

**8 §** /Upphör att gälla U:2025-07-08/ Bidrag lämnas för ett år i sänder. Ett bidragsår omfattar tiden den

1 januari-31 december. Bidrag betalas ut kvartalsvis i förskott.

**8 §** Statsbidrag enligt denna förordning lämnas för ett år i taget. Ett bidragsår omfattar tiden den 1 januari-31 december. Bidrag betalas ut halvårsvis med högst hälften av bidraget för året. Förordning (2025:615).

/Rubriken träder i kraft I:2025-07-08/ Anmälningsskyldighet

8 a § Den som ansöker om statsbidrag eller har beviljats bidrag enligt denna förordning ska snarast möjligt anmäla sådana ändrade förhållanden som kan påverka rätten till eller storleken på bidraget till Socialstyrelsen. Förordning (2025:615).

/Rubriken träder i kraft I:2025-07-08/ Hinder mot utbetalning

8 b § Socialstyrelsen får besluta att ett beviljat statsbidrag helt eller delvis inte ska betalas ut om bidragsmottagaren inte längre uppfyller villkoren för

det eller om det finns grund för återbetalning enligt 11 §. Beslutet gäller omedelbart. Förordning (2025:615).

/Rubriken upphör att gälla U:2025-07-08/ Villkor och redovisning

/Rubriken träder i kraft I:2025-07-08/ Redovisning

**9 §** /Upphör att gälla U:2025-07-08/ En handikapporganisation som fått statsbidrag enligt denna förordning skall senast tre månader efter utgången av bidragsåret lämna Socialstyrelsen en redogörelse för sin verksamhet. Redogörelsen skall innehålla

1. en ekonomisk redovisning,

2. uppgift om bidragets andel av den totala omslutningen,

3. uppgift om medlemsantal,

4. en redovisning av samarbetsmedlens användning samt

5. en förenklad verksamhetsberättelse över hur de delsyften uppfyllts som regeringen angivit för bidraget i regleringsbrevet till Socialstyrelsen.

**9 §** En bidragsmottagare ska senast tre månader efter utgången av bidragsåret lämna en redovisning för sin verksamhet till Socialstyrelsen. Redovisningen ska innehålla

1. en ekonomisk redovisning av det mottagna bidraget,

2. uppgift om bidragets andel av den totala balansomslutningen,

3. uppgift om medlemsantal,

4. en redovisning av samarbetsmedlens användning, samt

5. en förenklad verksamhetsberättelse över hur det syfte bidraget lämnats för har uppfyllts.

En revisor ska granska redovisningen enligt första stycket. Revisorns rapport över granskningen ska bifogas redovisningen. Om det bidrag som tagits emot uppgår till minst fem prisbasbelopp enligt 2 kap. 6 och 7 §§ socialförsäkringsbalken, ska granskningen göras av en auktoriserad eller godkänd revisor. Förordning (2025:615).

**10 §** /Upphör att gälla U:2025-07-08/ En handikapporganisation som fått statsbidrag enligt denna förordning är skyldig att på Socialstyrelsens begäran lämna det underlag som behövs för myndighetens granskning.

**10 §** Redovisningen ska göras på det sätt som Socialstyrelsen bestämmer.

En organisation som har fått statsbidrag enligt denna förordning är skyldig att på Socialstyrelsens begäran lämna de övriga uppgifter och handlingar som behövs för myndighetens granskning. Förordning (2025:615).

10 a § Socialstyrelsen ska årligen senast den 30 september till regeringen lämna en samlad redovisning av det statsbidrag som har lämnats enligt denna förordning. Socialstyrelsen ska redovisa vilka organisationer som har fått bidraget och med hur stort belopp. Förordning (2025:615).

/Rubriken träder i kraft I:2025-07-08/ Återbetalning och återkrav

**11 §** /Upphör att gälla U:2025-07-08/ Socialstyrelsen får besluta att ett utbetalat bidrag skall betalas tillbaka om oriktiga eller ofullständiga uppgifter från sökanden är orsak till att bidraget felaktigt beviljats.

**11 §** En bidragsmottagare är skyldig att betala tillbaka statsbidraget om

1. mottagaren genom att lämna oriktiga uppgifter eller på annat sätt har orsakat att bidraget har lämnats felaktigt eller med ett för högt belopp,

2. bidraget av något annat skäl har lämnats felaktigt eller med ett för högt belopp och mottagaren borde ha insett detta,

3. bidraget helt eller delvis inte har utnyttjats eller använts för den verksamhet som det har beviljats för,

4. mottagaren inte har lämnat en sådan redovisning som avses i 9 §,

5. villkor i beslutet om bidrag inte har följts, eller

6. mottagaren inte uppfyller villkoren i 4 a § och det inte finns sådana särskilda skäl enligt 4 b § som innebär att bidrag ändå får lämnas. Förordning (2025:615).

11 a § Socialstyrelsen ska besluta att helt eller delvis kräva tillbaka statsbidraget, om bidragsmottagaren är återbetalningsskyldig enligt 11 §.

Om det finns särskilda skäl för det, får Socialstyrelsen besluta att helt eller delvis avstå från ett krav på återbetalning. Förordning (2025:615).

/Rubriken träder i kraft I:2025-07-08/ Överklagande

**12 §** /Upphör att gälla U:2025-07-08/ Socialstyrelsens beslut enligt denna förordning får inte överklagas.

**12 §** I 40 § förvaltningslagen (2017:900) finns bestämmelser om överklagande till allmän förvaltningsdomstol. Förordning (2025:615).

## Bemyndigande

**13 §** Socialstyrelsen får meddela dels de närmare föreskrifter som behövs för beräkningen av statsbidrag, dels de verkställighetsföreskrifter som behövs för tillämpningen av denna förordning. Förordning (2007:1237).

## Övergångsbestämmelser

2000:7

1. Denna förordning träder i kraft den 1 juli 2000 då förordningen (1994:951) om statsbidrag till handikapporganisationer skall upphöra att gälla.

2. Under tiden fram till och med den 31 december 2004 skall grundbidraget utgöras av dels ett fast belopp, dels en procentsats av vad organisationen fick föregående år.

3. Handikapporganisationer som har fått bidrag enligt förordningen (1994:951) om statsbidrag till handikapporganisationer skall, även om de inte uppfyller kraven enligt denna förordning, fortsättningsvis och längst fram till och med den 30 juni 2003 kunna få ett bidrag enligt denna förordning. Sådant bidrag skall beloppsmässigt successivt minskas.

4. Merkostnadsbidrag för bidragsåret 2005 skall beräknas enligt Socialstyrelsens riktlinjer som gällde för bidragsåret 2004. Förordning (2004:1311).

2007:1237

1. Denna förordning träder i kraft den 1 januari 2008 och tillämpas första gången i fråga om statsbidrag för bidragsåret 2009.

2. För en handikapporganisation som för bidragsåret 2008 beviljats etableringsbidrag för första eller andra året i en etableringsperiod, ska den äldre lydelsen av 4 och 5 §§ tillämpas under de år som återstår av etableringsperioden. En handikapporganisation som får etableringsbidrag kan inte samtidigt få medel för samarbete.

3. Föreskrifterna i 5 a § ska under bidragsåren 2009 och 2010 inte tillämpas för de handikapporganisationer som får bidrag under bidragsåret 2008.

2025:615

1. Denna förordning träder i kraft den 8 juli 2025.

2. Förordningen tillämpas första gången i fråga om statsbidrag för bidragsåret 2026.

3. Äldre föreskrifter gäller fortfarande för statsbidrag som avser tid före den 1 januari 2026.