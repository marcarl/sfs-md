---
id: 2014:864
departement/myndighet: Klimat- och näringslivsdepartementet
utfärdad: 2014-06-19
källa: http://rkrattsbaser.gov.se/sfst?bet=2014:864
---

# Förordning (2014:864) om frivillig miljöledning och miljörevision

**1 §** Denna förordning kompletterar Europaparlamentets och rådets förordning (EG) nr 1221/2009 av den 25 november 2009 om frivilligt deltagande för organisationer i gemenskapens miljölednings- och miljörevisionsordning (Emas) och om upphävande av förordning (EG) nr 761/2001 och kommissionens beslut 2001/681/EG och 2006/193/EG.

Förordningen är meddelad med stöd av 8 kap. 7 § regeringsformen.

**2 §** Miljökontrollanter ska i enlighet med artikel 28 i förordning (EG) nr 1221/2009, i den ursprungliga lydelsen, vara ackrediterade för uppgiften av Styrelsen för ackreditering och teknisk kontroll enligt Europaparlamentets och rådets förordning (EG) nr 765/2008 av den 9 juli 2008 om krav för ackreditering och upphävande av förordning (EEG) nr 339/93, i lydelsen enligt Europaparlamentets och rådets förordning (EU) 2019/1020, och lagen (2011:791) om ackreditering och teknisk kontroll. Förordning (2022:1188).

**3 §** Naturvårdsverket är behörigt registreringsorgan enligt artikel 11 i förordning (EG) nr 1221/2009.

**4 §** Naturvårdsverket får ta ut avgifter för den verksamhet som följer av uppgiften i [3 §](#3-§), besluta om avgifternas storlek och disponera intäkterna i verksamheten.

**5 §** I 40 § förvaltningslagen (2017:900) finns bestämmelser om överklagande till allmän förvaltningsdomstol. Förordning (2018:868).