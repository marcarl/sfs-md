<h2>Förordning (2021:1252) med instruktion för Styrelsen för ackreditering och teknisk kontroll</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2021:1252<br />

<b>Departement/myndighet</b>:   
Utrikesdepartementet <br />  

<b>Utfärdad</b>:   
2021-12-16 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2021:1252">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2021:1252">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Styrelsen för ackreditering och teknisk kontroll ska verka  för en effektiv och välfungerande kvalitetsinfrastruktur i  syfte att produkter och tjänster ska uppfylla krav på säkerhet  och kvalitet. Myndigheten ska verka för frihandel, fri  rörlighet på EU:s inre marknad och ett starkt multilateralt  handelssystem. Myndigheten ansvarar särskilt för <br />
   1. ackreditering,<br />
   2. reglerad mätteknik,<br />
   3. ädelmetallkontroll,<br />
   4. samordning av marknadskontroll,<br />
   5. tillsyn av riksmätplatser,<br />
   6. uppgifter som ska utföras av en GLP-myndighet (Good  Laboratory Practice) enligt förordningen (1991:93) om  införande av OECD:s principer om god laboratoriesed, och <br />
   7. notifiering av anmälda och utsedda organ till Europeiska  kommissionen.<p><a name="P1S2"></a></p>

Myndigheten ska även beakta näringslivets och konsumenternas  intressen samt andra samhällsintressen. Myndigheten ska i  övrigt bevaka och delta i internationellt samarbete inom sitt  ansvarsområde och se till att de regelverk som myndigheten  ansvarar för är kostnadseffektiva och enkla för medborgare och  företag.<p><a name="P1S3"></a></p><a class="paragraf" name="P2"><b>2 §</b></a>   Inom ramen för regeringens arbete och prioriteringar ska  myndigheten bistå regeringen med expertstöd genom underlag och  yttranden samt vid behov genom deltagande i internationella  möten och förhandlingsprocesser.<p><a name="P2S2"></a></p><a class="paragraf" name="P3"><b>3 §</b></a>   Inom området ackreditering ska myndigheten verka för  ömsesidig acceptans av bedömningar av överensstämmelse för att  förenkla nationell och internationell handel med lika  konkurrensvillkor, genom att <br />
   - fungera som Sveriges nationella ackrediteringsorgan enligt  Europaparlamentets och rådets förordning (EG) nr 765/2008 om  krav för ackreditering och upphävande av förordning (EEG)  nr 339/93, och <br />
   - verka för behovsanpassade och kostnadseffektiva regelverk,  avtal (t.ex. frihandelsavtal), standarder och  kontrollordningar, såväl nationellt som internationellt, som  bidrar till att skydda allmänna intressen på områden som  hälsa, säkerhet, konsumentskydd och miljöskydd. <p><a name="P3S2"></a></p><a class="paragraf" name="P4"><b>4 §</b></a>   Inom området reglerad mätteknik ska myndigheten bidra till  väl fungerande marknader, där konsumenter och andra aktörer  känner tillit till samhället och där goda förutsättningar  skapas för internationell handel och en effektiv inre marknad,  genom att<br />
   - upprätthålla ett behovsanpassat regelverk för reglerad  mätteknik, och<br />
   - utöva tillsyn och marknadskontroll över produkter inom  ansvarsområdet. <p><a name="P4S2"></a></p><a class="paragraf" name="P5"><b>5 §</b></a>   Inom området ädelmetallkontroll ska myndigheten  upprätthålla ett behovsanpassat regelverk till skydd mot  oriktiga angivelser av finhalter hos ädelmetallarbeten, i  syfte att bidra till konkurrens på lika villkor, skapa goda  förutsättningar för internationell handel och bidra till en  välfungerande inre marknad. Myndigheten ska utöva tillsyn och  marknadskontroll över produkter inom ansvarsområdet.<p><a name="P5S2"></a></p><a class="paragraf" name="P6"><b>6 §</b></a>   Inom området samordning av marknadskontroll ska  myndigheten verka för en väl fungerande marknad med höga  skyddsnivåer för relevanta allmänintressen nationellt och inom  EU. Detta ska främst ske genom att myndigheten ska <br />
   - fungera som centralt samordningskontor enligt artikel 10.3 i  Europaparlamentets och rådets förordning (EU) 2019/1020 av den 
20 juni 2019 om marknadskontroll och överensstämmelse för  produkter och om ändring av direktiv 2004/42/EG och  förordningarna (EG) nr 765/ 2008 och (EU) nr 305/2011 samt i  övrigt tillämpa denna förordning, och<br />
   - leda arbetet i marknadskontrollrådet enligt förordningen 
(2014:1039) om marknadskontroll av varor och annan närliggande  tillsyn.<p><a name="P6S2"></a></p><a class="paragraf" name="P7"><b>7 §</b></a>   Myndigheten ska utöva tillsyn över riksmätplatserna så att  de uppfyller kraven i internationella standarder.<p><a name="P7S2"></a></p><a class="paragraf" name="P8"><b>8 §</b></a>   Myndigheten ska ansvara för att utföra de uppgifter som  ska utföras av en GLP-myndighet enligt förordningen (1991:93)  om införande av OECD:s principer om god laboratoriesed,  inbegripet att utöva tillsyn över GLP-laboratorierna så att de  uppfyller OECD:s krav och principer.<p><a name="P8S2"></a></p><a class="paragraf" name="P9"><b>9 §</b></a>   Myndigheten ska ansvara för att utse, anmäla och utöva  tillsyn över anmälda och utsedda organ. Det gäller organ som  enligt lagen (2011:791) om ackreditering och teknisk kontroll,  ska anmälas av myndigheten för uppgifter om bedömning av  överensstämmelse enligt harmoniserad EU-lagstiftning och  internationella överenskommelser, med undantag för områden där  någon annan myndighet särskilt ansvarar för uppgiften. <p><a name="P9S2"></a></p><a class="paragraf" name="P10"><b>10 §</b></a>   Myndigheten får vid behov och med hänsyn till tillgänglig  personal bedriva sådan tjänsteexport som är direkt kopplad  till myndighetens kärnverksamhet och som ligger inom ramen för  det uppdrag som anges i denna instruktion eller i någon annan  förordning. <p><a name="P10S2"></a></p>

Inom ramen för tjänsteexporten får myndigheten bedriva  internationellt utvecklingssamarbete, t.ex. genom att stödja  anslutningsländer, kandidatländer och övriga länder som  harmoniserar sin lagstiftning med EU eller genomför anpassning  till Världshandelsorganisationens krav i deras uppbyggnad av  kvalitetsinfrastruktur.<p><a name="P10S3"></a></p><a class="paragraf" name="P11"><b>11 §</b></a>   Myndigheten får ingå, förlänga och säga upp de avtal som  behövs för att kunna bedriva tjänsteexport enligt 10 §. Om  myndigheten planerar att ingå, förlänga eller säga upp ett  avtal som är av särskild betydelse för Sveriges förhållande  till en annan stat eller till en internationell organisation,  ska myndigheten så tidigt som möjligt informera  Regeringskansliet (Utrikesdepartementet) om planerna.<p><a name="P11S2"></a></p><a class="paragraf" name="P12"><b>12 §</b></a>   Myndigheten ska inom ramen för sitt internationella  utvecklingssamarbete integrera ett jämställdhets- och  hållbarhetsperspektiv, för att bidra till Agenda 2030 och de  globala målen för hållbar utveckling som Förenta nationernas  medlemsstater antagit.<p><a name="P12S2"></a></p><h4 name="Samverkan"><a name="Samverkan">Samverkan</a></h4><p><a name="P12S3"></a></p><a class="paragraf" name="P13"><b>13 §</b></a>   Myndigheten ska vid fullgörandet av sina uppgifter  samarbeta med berörda myndigheter och organ, näringsliv och  andra intressenter, samt informera och lämna råd i frågor inom  sina ansvarsområden.<p><a name="P13S2"></a></p><h4 name="Ledning"><a name="Ledning">Ledning</a></h4><p><a name="P13S3"></a></p><a class="paragraf" name="P14"><b>14 §</b></a>   Myndigheten leds av en myndighetschef.<p><a name="P14S2"></a></p><a class="paragraf" name="P15"><b>15 §</b></a>   Vid myndigheten finns ett insynsråd som består av högst  tio ledamöter.<p><a name="P15S2"></a></p><h4 name="Särskilda organ"><a name="Särskilda organ">Särskilda organ</a></h4><p><a name="P15S3"></a></p><a class="paragraf" name="P16"><b>16 §</b></a>   Inom myndigheten finns ett råd för marknadskontroll som  benämns marknadskontrollrådet. Närmare bestämmelser om rådet  finns i förordningen (2014:1039) om marknadskontroll av varor  och annan närliggande tillsyn.<p><a name="P16S2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P16S3"></a></p><a class="paragraf" name="P17"><b>17 §</b></a>   Generaldirektören är myndighetschef.<p><a name="P17S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P17S3"></a></p><a class="paragraf" name="P18"><b>18 §</b></a>   Vid myndigheten finns en personalansvarsnämnd.<p><a name="P18S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P18S3"></a></p><a class="paragraf" name="P19"><b>19 §</b></a>   Myndigheten ska tillämpa personalföreträdarförordningen 
(1987:1101).<p><a name="P19S2"></a></p><h4 name="Avgifter"><a name="Avgifter">Avgifter</a></h4><p><a name="P19S3"></a></p><a class="paragraf" name="P20"><b>20 §</b></a>   I följande lag och förordningar finns bestämmelser om  möjligheten för myndigheten att ta ut avgifter för de  verksamheter som anges i 3-5 och 8 §§ : <br />
   - lagen (2011:791) om ackreditering och teknisk kontroll,<br />
   - förordningen (1975:49) om gemensam kontrollstämpel m.m. för  arbeten av guld, silver eller platina, <br />
   - förordningen (1991:93) om införande av OECD:s principer om  god laboratoriesed, <br />
   - förordningen (1993:1066) om måttenheter, mätningar och  mätdon, och<br />
   - förordningen (1999:780) om handel med ädelmetallarbeten. <p><a name="P20S2"></a></p>

Myndigheten får besluta om avgifternas storlek och disponera  intäkterna i verksamheten. Avgifterna ska, i enlighet med 5 §  andra stycket avgiftsförordningen (1992:191), beräknas så att  de helt täcker verksamhetens kostnader.<p><a name="P20S3"></a></p><a class="paragraf" name="P21"><b>21 §</b></a>   Myndigheten ska ta ut avgifter för den verksamhet som  avses i 10 §, besluta om avgifternas storlek och disponera  intäkterna i verksamheten. Avgifterna ska, i enlighet med 5 §  andra stycket avgiftsförordningen (1992:191), beräknas så att  de helt täcker verksamhetens kostnader.<p><a name="P21S2"></a></p><h4 name="Rätt att meddela föreskrifter"><a name="Rätt att meddela föreskrifter">Rätt att meddela föreskrifter</a></h4><p><a name="P21S3"></a></p><a class="paragraf" name="P22"><b>22 §</b></a>   I följande förordningar finns bestämmelser om att  myndigheten har rätt att meddela föreskrifter: <br />
   - förordningen (1975:49) om gemensam kontrollstämpel m.m. för  arbeten av guld, silver eller platina,<br />
   - förordningen (1991:93) om införandet av OECD:s principer om  god laboratoriesed,<br />
   - förordningen (1993:1066) om måttenheter, mätningar och  mätdon,<br />
   - förordningen (1994:99) om vatten- och värmemätare,<br />
   - förordningen (1999:780) om handel med ädelmetallarbeten,<br />
   - avgasreningsförordningen (2011:345), <br />
   - förordningen (2011:811) om ackreditering och teknisk  kontroll,<br />
   - taxitrafikförordningen (2012:238), och <br />
   - förordningen (2014:864) om frivillig miljöledning och  miljörevision.</div>