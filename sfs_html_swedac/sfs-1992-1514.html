<h2>Lag (1992:1514) om måttenheter, mätningar och mätdon</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1992:1514<br />

<b>Departement/myndighet</b>:   
Klimat- och näringslivsdepartementet RSN <br />  

<b>Utfärdad</b>:   
1992-12-17 <br />  


<b>Ändrad</b>:   
t.o.m. SFS 2022:1111<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1992:1514">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1992:1514">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Användning av vissa måttenheter"><a name="Användning av vissa måttenheter">Användning av vissa måttenheter</a></h4><p><a name="S2"></a></p><a class="paragraf" name="P1"><b>1 §</b></a>   För att uppfylla de förpliktelser som följer av Sveriges medlemskap i Europeiska unionen ska vad som sägs i denna paragraf gälla vid mätningar.<p><a name="P1S2"></a></p>

Vid mätningar som avses i första stycket ska mätdonen, enligt närmare föreskrifter av regeringen eller den myndighet som regeringen bestämmer, vara graderade i och mätresultaten uttryckta i<br />
   1. måttenheter, som ingår i det internationella måttenhetssystem (SI-systemet) som har antagits av Allmänna konferensen för mått och vikt,<br />
   2. måttenheter, som har tillåtits för bruk tillsammans med SI-enheter enligt beslut av Internationella kommittén för mått och vikt, eller<br />
   3. andra särskilda måttenheter, som får användas enligt de förpliktelser som följer av Sveriges medlemskap i Europeiska unionen.<p><a name="P1S3"></a></p>

Regeringen eller den myndighet som regeringen bestämmer får i fråga om kommunikationer meddela föreskrifter om undantag från andra stycket, om det är förenligt med de förpliktelser som följer av Sveriges medlemskap i Europeiska unionen.<br /><i>Lag (2010:489)</i>.<p><a name="P1S4"></a></p>

Bemyndiganden att meddela föreskrifter om mätningar m. m.<p><a name="P1S5"></a></p><a class="paragraf" name="P2"><b>2 §</b></a>   För att uppfylla Sveriges internationella överenskommelser eller om det är befogat från konsumentsynpunkt får regeringen eller den myndighet som regeringen bestämmer meddela föreskrifter om<br />
   1. krav på mätningar och mättekniska metoder, och<br />
   2. krav på och kontroll av mätdon,<br />
om föreskriften avser skydd för liv, personlig säkerhet eller hälsa, kommunikationer eller näringsverksamhet. <i>Lag (1993:1380)</i>.<p><a name="P2S2"></a></p><a class="paragraf" name="P3"><b>3 §</b></a>   Regeringen eller den myndighet som regeringen bestämmer får också meddela föreskrifter om<br />
   1. krav på och kontroll av förpackningsstorlek och kontroll av mängduppgifter på färdigförpackade varor,<br />
   2. krav i fråga om särskild kundvåg i detaljhandeln, och<br />
   3. krav på och kontroll av elmätare även om de förutsättningar som anges i 2 § inte är uppfyllda. <i>Lag (2012:687)</i>.<p><a name="P3S2"></a></p><h4 name="Tillsyn"><a name="Tillsyn">Tillsyn</a></h4><p><a name="P3S3"></a></p><a class="paragraf" name="P4"><b>4 §</b></a>   Tillsyn över efterlevnaden av denna lag och föreskrifter meddelade med stöd av lagen utövas för visst område av den myndighet som regeringen bestämmer.<p><a name="P4S2"></a></p>

Regeringen, eller efter regeringens bemyndigande tillsynsmyndigheten, får meddela föreskrifter om avgifter för kontroll av mätdon och färdigförpackade varor som omfattas av myndighetens tillsyn enligt första stycket. Avgifterna disponeras av regeringen, eller den myndighet regeringen bestämmer. <i>Lag (2010:489)</i>.<p><a name="P4S3"></a></p><a class="paragraf" name="P5"><b>5 §</b></a>   Tillsynsmyndigheten har rätt att få tillträde till områden och lokaler där mätdon finns eller varor förpackas, förvaras eller säljs.<br />
Detsamma gäller den som svarar för kontroll som avses i 3 §.<p><a name="P5S2"></a></p>

Den hos vilken kontroll eller tillsyn sker är skyldig att underlätta tillsynsmyndighetens arbete.<p><a name="P5S3"></a></p>

Tillsynsmyndigheten eller den som svarar för kontroll enligt 3 § har rätt att få handräckning av kronofogdemyndigheten för att genomföra åtgärd som avses i första stycket.<p><a name="P5S4"></a></p><a class="paragraf" name="P6"><b>6 §</b></a>   En tillsynsmyndighet får meddela de förelägganden och förbud som behövs i en skilda fall för att denna lag eller föreskrifter meddelade med stöd av lagen skall efterlevas.<p><a name="P6S2"></a></p>

Ett sådant föreläggande eller förbud får förenas med vite.<p><a name="P6S3"></a></p><h4 name="Marknadskontroll"><a name="Marknadskontroll">Marknadskontroll</a></h4><p><a name="P6S4"></a></p><a class="paragraf" name="P6a"><b>6 a §</b></a>   Bestämmelser om marknadskontroll finns i  Europaparlamentets och rådets förordning (EU) 2019/1020 av den 
20 juni 2019 om marknadskontroll och överensstämmelse för  produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011.<p><a name="P6aS2"></a></p>

Den myndighet som regeringen bestämmer är  marknadskontrollmyndighet. <i>Lag (2022:1111)</i>.<p><a name="P6aS3"></a></p><a class="paragraf" name="P6b"><b>6 b §</b></a>   Vid marknadskontroll enligt förordning (EU) 2019/1020  har marknadskontrollmyndigheten befogenhet<br />
   1. att enligt artikel 14.4 a-14.4 c kräva att ekonomiska  aktörer ska tillhandahålla handlingar, specifikationer, data  eller uppgifter,<br />
   2. att enligt artikel 14.4 d utföra oanmälda inspektioner på  plats och fysiska kontroller av produkter,<br />
   3. att enligt artikel 14.4 e få tillträde till lokaler, mark  eller transportmedel,<br />
   4. att enligt artikel 14.4 f inleda undersökningar på eget  initiativ,<br />
   5. att enligt artikel 14.4 g kräva att ekonomiska aktörer ska  vidta lämpliga åtgärder för att få en bristande  överensstämmelse att upphöra eller att eliminera en risk,<br />
   6. att enligt artikel 14.4 h själv vidta åtgärder,<br />
   7. att enligt artikel 14.4 j införskaffa, inspektera och  demontera varuprover, och<br />
   8. att enligt artikel 14.4 k kräva att innehåll på ett  onlinegränssnitt ska avlägsnas, att en varning ska visas eller  att åtkomsten ska begränsas.<p><a name="P6bS2"></a></p>

Marknadskontrollmyndigheten får införskaffa ett varuprov under  dold identitet enligt artikel 14.4 j i förordning (EU) 
2019/1020 endast om det är nödvändigt för att syftet med  kontrollen ska uppnås. Myndigheten ska underrätta den  ekonomiska aktören om att införskaffandet har skett under dold  identitet, så snart det går utan att syftet med åtgärden går  förlorat.<p><a name="P6bS3"></a></p>

Befogenheten enligt första stycket 8 gäller inte i fråga om  databaser som omfattas av tryckfrihetsförordningens eller  yttrandefrihetsgrundlagens skydd.<p><a name="P6bS4"></a></p>

När ändrade förhållanden ger anledning till det, ska  marknadskontrollmyndigheten besluta att en sådan skyldighet  som avses i första stycket 8 inte längre ska gälla.<br /><i>Lag (2022:1111)</i>.<p><a name="P6bS5"></a></p><a class="paragraf" name="P6c"><b>6 c §</b></a>   Marknadskontrollmyndigheten får besluta de förelägganden  som behövs för att förordning (EU) 2019/1020 ska följas.<br /><i>Lag (2022:1111)</i>.<p><a name="P6cS2"></a></p><a class="paragraf" name="P6d"><b>6 d §</b></a>   Ett beslut om föreläggande enligt 6 b eller 6 c § får  förenas med vite. <i>Lag (2022:1111)</i>.<p><a name="P6dS2"></a></p><a class="paragraf" name="P6e"><b>6 e §</b></a>   Marknadskontrollmyndigheten får, när den fattar beslut  enligt 6 b eller 6 c §, bestämma att beslutet ska gälla  omedelbart. <i>Lag (2022:1111)</i>.<p><a name="P6eS2"></a></p><a class="paragraf" name="P6f"><b>6 f §</b></a>   Polismyndigheten ska på begäran av  marknadskontrollmyndigheten lämna den hjälp som behövs för att  marknadskontrollmyndigheten ska kunna vidta åtgärder enligt 
6 b §.<p><a name="P6fS2"></a></p>

Hjälp enligt första stycket får begäras endast om<br />
   1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller<br />
   2. det annars finns synnerliga skäl.<br /><i>Lag (2022:1111)</i>.<p><a name="P6fS3"></a></p><a class="paragraf" name="P6g"><b>6 g §</b></a>   Den som har tagit befattning med ett ärende som gäller  marknadskontroll enligt denna lag får inte obehörigen röja  eller utnyttja vad denne har fått veta om någons affärs- eller  driftförhållanden.<p><a name="P6gS2"></a></p>

I det allmännas verksamhet tillämpas i stället bestämmelserna  i offentlighets- och sekretesslagen (2009:400).<br /><i>Lag (2022:1111)</i>.<p><a name="P6gS3"></a></p><h4 name="Sanktionsavgift"><a name="Sanktionsavgift">Sanktionsavgift</a></h4><p><a name="P6gS4"></a></p><a class="paragraf" name="P6h"><b>6 h §</b></a>   En tillverkare, en tillverkares representant, en  importör eller en distributör ska åläggas att betala en  sanktionsavgift, om en sådan ekonomisk aktör eller någon som  handlar på aktörens vägnar uppsåtligen eller av oaktsamhet  har brutit mot föreskrifter som har meddelats med stöd av 2 §  för att uppfylla Sveriges internationella överenskommelser.<p><a name="P6hS2"></a></p>

Sanktionsavgift får inte åläggas någon för en överträdelse av  ett förbud eller en underlåtelse att följa ett föreläggande  som har förenats med vite. <p><a name="P6hS3"></a></p>

I övrigt ska i fråga om sanktionsavgift 37 § andra stycket  och 39-43 §§ produktsäkerhetslagen (2004:451) tillämpas.<br /><i>Lag (2022:1111)</i>.<p><a name="P6hS4"></a></p><h4 name="Överklagande"><a name="Överklagande">Överklagande</a></h4><p><a name="P6hS5"></a></p><a class="paragraf" name="P7"><b>7 §</b></a>   En tillsynsmyndighets eller en marknadskontrollmyndighets  beslut enligt denna lag eller enligt föreskrifter som har  meddelats med stöd av lagen får överklagas till allmän  förvaltningsdomstol. Prövningstillstånd krävs vid överklagande  till kammarrätten. <i>Lag (2022:1111)</i>.<p><a name="P7S2"></a></p><br /><h3 name="overgang"><a name="overgang">Övergångsbestämmelser</a></h3>
1995:1726<p><a name="P7S2"></a></p>

Denna lag träder i kraft den 1 maj 1996 men tillämpas inte i de fall där det första beslutet i ärendet fattats dessförinnan.</div>