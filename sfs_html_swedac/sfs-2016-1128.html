<h2>Förordning (2016:1128) om fluorerade växthusgaser</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2016:1128<br />

<b>Departement/myndighet</b>:   
Klimat- och näringslivsdepartementet <br />  

<b>Utfärdad</b>:   
2016-11-17 <br />  


<b>Ändrad</b>:   
t.o.m. SFS 2022:1197<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2016:1128">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2016:1128">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna förordning är meddelad med stöd av<br />
   - 14 kap. 8 § miljöbalken i fråga om 7-11, 13-43 och 45 §§,<br />
   - 15 kap. 6 § miljöbalken i fråga om 12 §, och<br />
   - 8 kap. 7 § regeringsformen i fråga om övriga  bestämmelser.<p><a name="P1S2"></a></p><h4 name="EU-förordningar"><a name="EU-förordningar">EU-förordningar</a></h4><p><a name="P1S3"></a></p><a class="paragraf" name="P2"><b>2 §</b></a>   I denna förordning avses med<p><a name="P2S2"></a></p>

EU-förordningen om f-gaser: Europaparlamentets och rådets  förordning (EU) nr 517/2014 av den 16 april 2014 om  fluorerade växthusgaser och om upphävande av förordning (EG)  nr 842/2006,<br />
genomförandeförordningen om certifiering för kyl- och  värmeutrustning: kommissionens genomförandeförordning (EU) 
2015/2067 av den 17 november 2015 om fastställande, i  enlighet med Europaparlamentets och rådets förordning (EU) nr 
517/2014, av minimikrav och villkor för ömsesidigt erkännande  för certifiering av fysiska personer vad gäller stationär  kyl-, luftkonditionerings- och värmepumpsutrustning samt  kylenheter i lastbilar och släpfordon med kylaggregat som  innehåller fluorerade växthusgaser samt för certifiering av  företag vad gäller stationär kyl-, luftkonditionerings- och  värmepumpsutrustning som innehåller fluorerade  växthusgaser,<br />
EU-förordningen om certifiering för brandskyddssystem:  kommissionens förordning (EG) nr 304/2008 av den 2 april 
2008 om fastställande enligt Europaparlamentets och rådets  förordning (EG) nr 842/2006 av minimikrav och villkor för  ömsesidigt erkännande för certifiering av företag och  personal med avseende på stationära brandskyddssystem och  brandsläckare som innehåller vissa fluorerade växthusgaser,<br />
genomförandeförordningen om certifiering för elektriska  brytare: kommissionens genomförandeförordning (EU) 2015/2066  av den 17 november 2015 om fastställande, i enlighet med  Europaparlamentets och rådets förordning (EU) nr 517/2014, av  minimikrav och villkor för ömsesidigt erkännande för  certifiering av fysiska personer som utför installation,  service, underhåll, reparation eller nedmontering av  elektriska brytare som innehåller fluorerade växthusgaser  eller återvinning av fluorerade växthusgaser från stationära  elektriska brytare,<br />
EU-förordningen om certifiering för lösningsmedel:  kommissionens förordning (EG) nr 306/2008 av den 2 april 2008  om fastställande enligt Europaparlamentets och rådets  förordning (EG) nr 842/2006 av minimikrav och villkor för  ömsesidigt erkännande för certifiering av personal som  återvinner vissa lösningsmedel som innehåller fluorerade  växthusgaser från utrustning, och<p><a name="P2S3"></a></p>

EU-förordningen om utbildning för luftkonditionering i  motorfordon: kommissionens förordning (EG) nr 307/2008 av den 
2 april 2008 om fastställande enligt Europaparlamentets och  rådets förordning (EG) nr 842/2006 av minimikrav för  utbildningsprogram och villkor för ömsesidigt erkännande av  utbildningsintyg för personal med avseende på  luftkonditioneringssystem som innehåller vissa fluorerade  växthusgaser i vissa motorfordon.<p><a name="P2S4"></a></p><h4 name="Ordförklaringar"><a name="Ordförklaringar">Ordförklaringar</a></h4><p><a name="P2S5"></a></p><a class="paragraf" name="P3"><b>3 §</b></a>   I denna förordning avses med ackrediterat  certifieringsorgan en fysisk eller juridisk person som genom  att uppfylla kraven i Internationella  standardiseringsorganisationens och Internationella  elektrotekniska kommissionens standard för bedömning av  överensstämmelse med allmänna krav på organ som certifierar  personer (SS-EN ISO/IEC 17024:2003)<br />
   1. är ackrediterad enligt Europaparlamentets och rådets  förordning (EG) nr 765/2008 av den 9 juli 2008 om krav för  ackreditering och upphävande av förordning (EEG) nr 339/93 och  lagen (2011:791) om ackreditering och teknisk kontroll, eller<br />
   2. i ett annat land i Europeiska unionen eller Europeiska  ekonomiska samarbetsområdet eller i Turkiet är ett  certifieringsorgan som<br />
      a) har ackrediterats av ett ackrediteringsorgan som uppfyller  kraven i Internationella standardiseringsorganisationens och  Internationella elektrotekniska kommissionens standard för  bedömning av överensstämmelse med allmänna krav på  ackrediteringsorgan som ackrediterar organ för bedömning av  överensstämmelse (ISO/IEC 17011:2004), eller<br />
      b) på annat sätt visar att motsvarande kvalitetskrav är  uppfyllda i fråga om oberoende och teknisk och yrkesmässig  kompetens, om de uppgifter som personen ska fullgöra avser  sådant som krävs för att första gången släppa ut en produkt på  marknaden. Förordning (2022:1197).<p><a name="P3S2"></a></p><a class="paragraf" name="P4"><b>4 §</b></a>   I denna förordning avses med<p><a name="P4S2"></a></p>

f-gas: en fluorerad växthusgas enligt definitionen i artikel 
2.1 i EU-förordningen om f-gaser,<br />
köldmedium: ett medium som består av eller innehåller en  f-gas och är avsett att användas i ett köldmediesystem och  som vid en viss temperatur och ett visst tryck tar upp  värmeenergi och vid en högre temperatur och ett högre tryck  avger värmeenergi, vanligen med ett ändrat  aggregationstillstånd,<br />
köldmediesystem: sammankopplade köldmediehållande delar som  bildar en sluten krets som ett köldmedium cirkulerar i för  att uppta eller avge energi,<br />
anläggning: de kyl-, luftkonditionerings- eller  värmepumpsutrustningar som används i en och samma verksamhet  av samma operatör,<br />
mobil utrustning: mobil utrustning som innehåller ett  köldmedium,<br />
luftkonditioneringsutrustning i fordon: en utrustning i ett  fordon, som innehåller ett köldmedium och är avsedd för  luftkonditionering i fordonet,<br />
personal: en fysisk person som utför ett arbete,<br />
ingrepp i köldmediesystem: en åtgärd som innebär att någon  del av köldmediesystemet öppnas, oavsett om systemet är  trycksatt eller inte, eller en åtgärd på en kringutrustning  som kan påverka systemets säkerhet mot köldmedieutsläpp,  och<p><a name="P4S3"></a></p>

konvertering: en åtgärd som innebär att fluorkolväten 
(HFC) i en kyl-, luftkonditionerings- eller  värmepumpsutrustning byts ut mot ett annat köldmedium.<p><a name="P4S4"></a></p><a class="paragraf" name="P5"><b>5 §</b></a>   I övrigt har ord och uttryck i denna förordning samma  betydelse som i de EU-förordningar som anges i 2 §.<p><a name="P5S2"></a></p><h4 name="Förbud"><a name="Förbud">Förbud</a></h4><p><a name="P5S3"></a></p><a class="paragraf" name="P6"><b>6 §</b></a>   Bestämmelser om förbud i denna förordning gäller endast  om motsvarande förbud inte redan följer av EU-förordningen om  f-gaser. Bestämmelser om undantag från förbud enligt denna  förordning får inte tillämpas i strid mot EU-förordningen om  f-gaser.<p><a name="P6S2"></a></p><a class="paragraf" name="P7"><b>7 §</b></a>   Det är förbjudet att leverera köldmedium till andra  mottagare än<br />
   1. den som enligt denna förordning får fylla på f-gaser i  kyl-, luftkonditionerings- och värmepumpsutrustning,<br />
   2. den som tillverkar kyl-, luftkonditionerings- och  värmepumpsutrustning som innehåller f-gaser, och<br />
   3. den som bedriver verksamhet för rening eller destruktion  av f-gaser.<p><a name="P7S2"></a></p>

Trots första stycket får köldmedium som är avsett för en  verksamhet för forskning, utbildning och utveckling av kyl-,  luftkonditionerings- och värmepumpsutrustning levereras till  den som bedriver verksamheten. Detsamma gäller köldmedium som  är avsett för verksamhet som bedrivs av Försvarsmakten,  Försvarets materielverk eller Fortifikationsverket.<p><a name="P7S3"></a></p><h4 name="Drift- och skötselinstruktioner"><a name="Drift- och skötselinstruktioner">Drift- och skötselinstruktioner</a></h4><p><a name="P7S4"></a></p><a class="paragraf" name="P8"><b>8 §</b></a>   Den som tillverkar en ny hermetiskt sluten utrustning ska  se till att utrustningen är försedd med noggranna och  lättfattliga drift- och skötselinstruktioner på svenska med  de anvisningar som behövs för att förebygga utsläpp av  köldmedium. <p><a name="P8S2"></a></p>

Stationär hermetiskt sluten utrustning och mobil utrustning  som innehåller mindre än 5 ton koldioxidekvivalenter  köldmedier behöver dock inte förses med drift- och  skötselinstruktioner.<p><a name="P8S3"></a></p><a class="paragraf" name="P9"><b>9 §</b></a>   Den som importerar eller till Sverige för in en kyl-,  luftkonditionerings- eller värmepumpsutrustning som är  tillverkad utomlands, eller installerar eller är operatör av  en ny sådan utrustning, ska se till att utrustningen är  försedd med noggranna och lättfattliga drift- och  skötselinstruktioner på svenska med de anvisningar som behövs  för att förebygga utsläpp av köldmedier.<p><a name="P9S2"></a></p>

Stationär hermetiskt sluten utrustning och mobil utrustning  som innehåller mindre än 5 ton koldioxidekvivalenter  köldmedium behöver dock inte förses med drift- och  skötselinstruktioner. <p><a name="P9S3"></a></p><h4 name="Läckagekontroll och begränsning av utsläpp"><a name="Läckagekontroll och begränsning av utsläpp">Läckagekontroll och begränsning av utsläpp</a></h4><p><a name="P9S4"></a></p><a class="paragraf" name="P10"><b>10 §</b></a>   Den som installerar en hermetiskt sluten utrustning  eller sätter en sådan utrustning i drift för första gången,  eller installerar, bygger om eller gör något annat ingrepp i  köldmediesystemet i en kyl-, luftkonditionerings- eller  värmepumpsutrustning, ska se till att läckagekontroll utförs  i samband med arbetet.<p><a name="P10S2"></a></p>

Första stycket gäller inte stationär hermetiskt sluten  utrustning som innehåller mindre än 5 ton  koldioxidekvivalenter f-gaser.<p><a name="P10S3"></a></p><a class="paragraf" name="P11"><b>11 §</b></a>   Den som är operatör av en mobil kyl-,  luftkonditionerings- eller värmepumpsutrustning ska i fråga  om sådan utrustning vidta de förebyggande åtgärder mot  utsläpp av f-gaser som anges i artikel 3.2, 3.3, 4.1, 4.2, 
4.3, 4.4 eller 5.1 i EU-förordningen om f-gaser även om  utrustningen inte omfattas av artikelns krav.<p><a name="P11S2"></a></p><h4 name="Återtagande av köldmedium"><a name="Återtagande av köldmedium">Återtagande av köldmedium</a></h4><p><a name="P11S3"></a></p><a class="paragraf" name="P12"><b>12 §</b></a>   Den som yrkesmässigt importerar eller överlåter  köldmedier är skyldig att kostnadsfritt återta levererade  köldmedier som omhändertagits och tillhandahålla behållare  för det ändamålet.<p><a name="P12S2"></a></p><h4 name="Register för mobil utrustning"><a name="Register för mobil utrustning">Register för mobil utrustning</a></h4><p><a name="P12S3"></a></p><a class="paragraf" name="P13"><b>13 §</b></a>   Den som är operatör av en mobil kyl-,  luftkonditionerings- eller värmepumpsutrustning ska i fråga  om sådan utrustning föra register i enlighet med det som  anges i artikel 6.1, 6.2 och 6.3 i EU-förordningen om f-gaser  även om utrustningen inte omfattas av artikelns krav. <p><a name="P13S2"></a></p><h4 name="Underrättelse och rapportering till tillsynsmyndigheten"><a name="Underrättelse och rapportering till tillsynsmyndigheten">Underrättelse och rapportering till tillsynsmyndigheten</a></h4><p><a name="P13S3"></a></p><a class="paragraf" name="P14"><b>14 §</b></a>   Den som är eller avser att bli operatör av en stationär  kyl-, luftkonditionerings- eller värmepumpsutrustning som  innehåller 14 ton koldioxidekvivalenter eller mer ska innan  installation eller konvertering av sådan utrustning  underrätta tillsynsmyndigheten.<p><a name="P14S2"></a></p>

En underrättelse ska lämnas i så god tid att samråd om  åtgärdens utformning och miljöpåverkan kan hållas med  tillsynsmyndigheten.<p><a name="P14S3"></a></p>

Första stycket gäller inte<br />
   1. för en installation eller en konvertering till följd av  ett oförutsett haveri om omedelbara åtgärder krävs för att  undvika olägenhet för människors hälsa eller miljön eller  betydande ekonomisk skada, eller<br />
   2. om valet av utrustning och köldmedium behandlas inom ramen  för en ansökan om tillstånd eller en anmälan enligt 9 kap.  miljöbalken.<p><a name="P14S4"></a></p><a class="paragraf" name="P15"><b>15 §</b></a>   Den som är operatör ska lämna en rapport till  tillsynsmyndigheten om det under någon del av ett kalenderår  finns minst 14 ton koldioxidekvivalenter i en stationär  anläggning, i en anläggning på ett fartyg eller i en mobil  utrustning som omfattas av läckagekontroll enligt 11 § eller  enligt artikel 3.3 andra stycket och 4.1-4.3 i  EU-förordningen om f-gaser. <p><a name="P15S2"></a></p>

Rapporten ska lämnas in senast den 31 mars året efter  kalenderåret och vara undertecknad av operatören eller  försedd med dennes elektroniska underskrift.<p><a name="P15S3"></a></p>

Rapporten ska innehålla<br />
   1. resultatet av de läckagekontroller som gjorts under  kalenderåret,<br />
   2. information om utrustning som skrotats under  kalenderåret,<br />
   3. de uppgifter som anges i artikel 6.1 i förordningen om  f-gaser,<br />
   4. operatörens organisationsnummer, postadress och  faktureringsadress,<br />
   5. adress till och fastighetsbeteckning på den fastighet där  utrustningen finns, om utrustningen är stationär,<br />
   6. en förteckning över utrustningen, och<br />
   7. i fråga om utrustning på ett fartyg, fartygets namn,  signalbokstäver eller liknande.<p><a name="P15S4"></a></p><h4 name="Certifiering för personal och företag"><a name="Certifiering för personal och företag">Certifiering för personal och företag</a></h4><p><a name="P15S5"></a></p><a class="paragraf" name="P16"><b>16 §</b></a>   Personal som utför en läckagekontroll enligt 10 eller 
11 § på kyl-, luftkonditionerings- eller  värmepumpsutrustning ska ha ett personalcertifikat enligt  artiklarna 3 och 4 i genomförandeförordningen om  certifiering för kyl- och värmeutrustning.<p><a name="P16S2"></a></p><a class="paragraf" name="P17"><b>17 §</b></a>   De krav på certifiering som anges i  genomförandeförordningen om certifiering för kyl- och  värmeutrustning ska också uppfyllas av personal som utför  läckagekontroll, återvinning, installation eller underhåll av  eller service på mobil utrustning som innehåller f-gaser.  Certifieringen ska uppfylla kraven i artiklarna 3 och 4 i  genomförandeförordningen.<p><a name="P17S2"></a></p><a class="paragraf" name="P18"><b>18 §</b></a>   De krav på certifiering som anges i  genomförandeförordningen om certifiering för kyl- och  värmeutrustning ska också uppfyllas av företag som bedriver  verksamhet med läckagekontroll, återvinning, installation  eller underhåll av eller service på mobil utrustning eller  luftkonditioneringsutrustning i fordon. Certifieringen ska  uppfylla kraven i artikel 6 i genomförandeförordningen.<p><a name="P18S2"></a></p><a class="paragraf" name="P19"><b>19 §</b></a>   För installation, service och underhåll av mobil  luftkonditioneringsutrustning i fordon är det trots 18 §  tillräckligt att <br />
   1. certifieringen avser de minimikrav på färdigheter och  kunskaper enligt kategori I och II i bilaga I till  genomförandeförordningen om certifiering för kyl- och  värmeutrustning som är relevanta för arbetet, eller<br />
   2. arbetet leds av någon som är certifierad och det finns  tillgång till nödvändiga verktyg och rutiner, om utrustningen  innehåller mindre än 5 ton koldioxidekvivalenter  köldmedier.<p><a name="P19S2"></a></p><a class="paragraf" name="P20"><b>20 §</b></a>   Om det på ett fartyg till sjöss kan komma  att utföras installation, ombyggnad, reparation eller andra  ingrepp på en kyl-, luftkonditionerings- eller  värmepumpsutrustning, ska det på fartyget finnas<br />
   1. någon som är certifierad enligt kraven i artiklarna 3 och 
4 i genomförandeförordningen om certifiering för kyl- och  värmeutrustning, och<br />
   2. de verktyg som är nödvändiga för att arbetet ska kunna  utföras på ett sådant sätt att tillräcklig säkerhet mot  utsläpp till atmosfären uppnås.<p><a name="P20S2"></a></p><h4 name="Skötsel av anläggningar"><a name="Skötsel av anläggningar">Skötsel av anläggningar</a></h4><p><a name="P20S3"></a></p><a class="paragraf" name="P21"><b>21 §</b></a>   En operatör ska se till att den som sköter operatörens  anläggning har kunskap om och erfarenhet av kyl-,  luftkonditionerings- eller värmepumpsutrustningens funktion,  drift och skötsel.<p><a name="P21S2"></a></p><h4 name="Förutsättningar för att ett certifikat ska vara giltigt"><a name="Förutsättningar för att ett certifikat ska vara giltigt">Förutsättningar för att ett certifikat ska vara giltigt</a></h4><p><a name="P21S3"></a></p><a class="paragraf" name="P22"><b>22 §</b></a>   Ett certifikat enligt denna förordning ska vara utfärdat  av ett certifieringsorgan som är ackrediterat för de  uppgifter som certifikatet gäller och har sin  certifieringsverksamhet anmäld hos Naturvårdsverket.<p><a name="P22S2"></a></p><a class="paragraf" name="P23"><b>23 §</b></a>   Ett personalcertifikat enligt artikel 4 i  genomförandeförordningen om certifiering för kyl- och  värmeutrustning ska vara utfärdat av någon enligt 22 § som  har<br />
   1. rutiner för att fortlöpande bevaka att förutsättningarna  för certifikatet är uppfyllda och vidta åtgärder enligt  artikel 7 i genomförandeförordningen, och<br />
   2. utsett ett sådant bedömningsorgan som avses i artiklarna 
4.1 och 4.4 i genomförandeförordningen för den kompetens som  certifikatet gäller.<p><a name="P23S2"></a></p><a class="paragraf" name="P24"><b>24 §</b></a>   Ett företagscertifikat enligt artikel 6 i  genomförandeförordningen om certifiering för kyl- och  värmeutrustning ska vara utfärdat av någon enligt 22 § som  har <br />
   1. rutiner för att fortlöpande bevaka att förutsättningarna  för certifikatet är uppfyllda och vidta åtgärder enligt  artikel 7 i genomförandeförordningen, och<br />
   2. utsett ett sådant bedömningsorgan som avses i artikel 8 i  genomförandeförordningen för den kompetens som certifikatet  gäller.<p><a name="P24S2"></a></p><a class="paragraf" name="P25"><b>25 §</b></a>   Ett personalcertifikat enligt artikel 5 och ett  företagscertifikat enligt artikel 8 i EU-förordningen om  certifiering för brandskyddssystem ska vara utfärdat av någon  enligt 22 § som har <br />
   1. rutiner för att fortlöpande bevaka att förutsättningarna  för certifikatet är uppfyllda och vidta åtgärder enligt  artikel 10 i EU-förordningen, och<br />
   2. utsett ett sådant utvärderingsorgan som avses i artiklarna 
5.1 och 5.4 i EU-förordningen för den kompetens som  certifikatet gäller.<p><a name="P25S2"></a></p><a class="paragraf" name="P26"><b>26 §</b></a>   Ett certifikat om sådana kunskaper och färdigheter som  avses i artikel 3 i genomförandeförordningen om certifiering  för elektriska brytare ska vara utfärdat av någon enligt 22 §  som <br />
   1. uppfyller kraven på opartiskhet i artikel 4.1 i  genomförandeförordningen,<br />
   2. har kontrollerat att de förutsättningar som anges i  artikel 3 i genomförandeförordningen är uppfyllda, och<br />
   3. har rutiner för att fortlöpande bevaka att  förutsättningarna för certifikatet är uppfyllda och vidta  åtgärder enligt artikel 4.2 i genomförandeförordningen.<p><a name="P26S2"></a></p><a class="paragraf" name="P27"><b>27 §</b></a>   Ett företagscertifikat enligt 24 eller 25 § får inte  vara äldre än fem år.<p><a name="P27S2"></a></p><a class="paragraf" name="P28"><b>28 §</b></a>   Ett personalcertifikat enligt 23 eller 25 § eller ett  certifikat enligt 26 § får i fråga om utbildning i de  teoretiska momenten i bilagan till den angivna  EU-förordningen inte avse en examination som är äldre än fem  år.<p><a name="P28S2"></a></p><h4 name="Förutsättningar för att ett intyg ska vara giltigt"><a name="Förutsättningar för att ett intyg ska vara giltigt">Förutsättningar för att ett intyg ska vara giltigt</a></h4><p><a name="P28S3"></a></p><a class="paragraf" name="P29"><b>29 §</b></a>   Ett intyg enligt denna förordning ska vara utfärdat av  ett certifieringsorgan som har ackrediterats för att utfärda  personalcertifikat enligt 23 eller 25 § och yrkesmässigt  bedriver en intygsverksamhet som är anmäld hos  Naturvårdsverket.<p><a name="P29S2"></a></p><a class="paragraf" name="P30"><b>30 §</b></a>   Ett intyg om sådana kunskaper och färdigheter som avses  i artikel 3 i EU-förordningen om utbildning för  luftkonditionering i motorfordon ska vara utfärdat av någon  enligt 29 § som har kontrollerat att de förutsättningar som  anges i artikel 3 i EU-förordningen är uppfyllda.<p><a name="P30S2"></a></p><h4 name="Organ för ackreditering och certifiering"><a name="Organ för ackreditering och certifiering">Organ för ackreditering och certifiering</a></h4><p><a name="P30S3"></a></p><a class="paragraf" name="P31"><b>31 §</b></a>   Ackreditering enligt 22 § första stycket ska vara gjord  av Styrelsen för ackreditering och teknisk kontroll enligt  förordning (EG) nr 765/2008 och lagen (2011:791) om  ackreditering och teknisk kontroll.<p><a name="P31S2"></a></p><a class="paragraf" name="P32"><b>32 §</b></a>   Naturvårdsverket är det certifieringsorgan som avses i  artikel 4 i EU-förordningen om certifiering för lösningsmedel  och utser bedömningsorgan enligt artikel 5.1 i  EU-förordningen.<p><a name="P32S2"></a></p><a class="paragraf" name="P33"><b>33 §</b></a>   Om det för en certifiering eller ett intyg inte finns  något organ som har sin certifierings- eller intygsverksamhet  anmäld hos Naturvårdsverket, ska Naturvårdsverket pröva  frågan om certifiering eller intyg.<p><a name="P33S2"></a></p><h4 name="Undantag för utländska certifikat och intyg"><a name="Undantag för utländska certifikat och intyg">Undantag för utländska certifikat och intyg</a></h4><p><a name="P33S3"></a></p><a class="paragraf" name="P34"><b>34 §</b></a>   Bestämmelserna i 22-30 §§ gäller inte om certifikatet  eller intyget<br />
   1. har utfärdats i ett annat land i Europeiska unionen eller  Europeiska ekonomiska samarbetsområdet och enligt det landets  bestämmelser uppfyller kraven i de angivna EU-förordningarna  eller genomförandeförordningarna, och<br />
   2. visas upp i översättning till svenska.<p><a name="P34S2"></a></p><h4 name="Undantag för kyl-, luftkonditionerings- och  värmepumpsutrustningar för icke yrkesmässigt bruk"><a name="Undantag för kyl-, luftkonditionerings- och  värmepumpsutrustningar för icke yrkesmässigt bruk">Undantag för kyl-, luftkonditionerings- och  värmepumpsutrustningar för icke yrkesmässigt bruk</a></h4><p><a name="P34S3"></a></p><a class="paragraf" name="P35"><b>35 §</b></a>   Underrättelseskyldigheten i 14 § och rapporteringskravet  i 15 § gäller inte kyl-, luftkonditionerings- eller  värmepumpsutrustningar för icke yrkesmässigt bruk. <p><a name="P35S2"></a></p><h4 name="Undantag för fordon som är registrerade i utlandet"><a name="Undantag för fordon som är registrerade i utlandet">Undantag för fordon som är registrerade i utlandet</a></h4><p><a name="P35S3"></a></p><a class="paragraf" name="P36"><b>36 §</b></a>   Rapporteringskravet i 15 § och certifieringskravet i 
16 § gäller inte mobil utrustning i ett fordon som är  registrerat i utlandet.<p><a name="P36S2"></a></p><h4 name="Undantag för fartyg och rederier"><a name="Undantag för fartyg och rederier">Undantag för fartyg och rederier</a></h4><p><a name="P36S3"></a></p><a class="paragraf" name="P37"><b>37 §</b></a>   Kravet i 8 § första stycket och 9 § att drift- och  skötselinstruktioner ska vara utfärdade på svenska gäller  inte fartyg i internationell trafik. Drift- och  skötselinstruktioner på sådana fartyg får i stället vara  utfärdade på engelska.<p><a name="P37S2"></a></p><a class="paragraf" name="P38"><b>38 §</b></a>   Rapporteringskravet i 15 § och certifieringskravet i 
16 § gäller inte mobil utrustning i ett fartyg som är  registrerat i utlandet. <p><a name="P38S2"></a></p><a class="paragraf" name="P39"><b>39 §</b></a>   Kravet på läckagekontroll i 10 och 11 §§ och  certifieringskravet i 17 § gäller inte fartyg som under ett  kalenderår aldrig anlöper svensk hamn.<p><a name="P39S2"></a></p><a class="paragraf" name="P40"><b>40 §</b></a>   Kravet på certifiering för personer och företag i 17 och 
18 §§ gäller inte arbeten som utförs på Försvarsmaktens  fartyg av en underhållsorganisation som är knuten till ett  fartygsförband, om det i underhållsorganisationen ingår en  person som är certifierad enligt artiklarna 3 och 4 i  genomförandeförordningen om certifiering för kyl- och  värmeutrustning.<p><a name="P40S2"></a></p><a class="paragraf" name="P41"><b>41 §</b></a>   Certifieringskravet i 16 § gäller inte läckagekontroll  enligt 10 § som utförs av ett rederi ombord på ett fartyg som  tillhör rederiet.<p><a name="P41S2"></a></p><a class="paragraf" name="P42"><b>42 §</b></a>   Certifieringskravet i 18 § gäller inte arbeten som  utförs av ett rederi på ett fartyg som tillhör rederiet.<p><a name="P42S2"></a></p><h4 name="Undantag för forskning, utbildning och utveckling inom kyl-  och värmeområdet"><a name="Undantag för forskning, utbildning och utveckling inom kyl-  och värmeområdet">Undantag för forskning, utbildning och utveckling inom kyl-  och värmeområdet</a></h4><p><a name="P42S3"></a></p><a class="paragraf" name="P43"><b>43 §</b></a>   Kravet på drift- och skötselinstruktioner i 8 § första  stycket, kravet på läckagekontroll i 10 §,  åtgärdsskyldigheten i 11 §, registerkravet i 13 §,  underrättelseskyldigheten i 14 §, rapporteringskravet i 15 §  och certifieringskravet i 16 § gäller inte kyl-,  luftkonditionerings- och värmepumpsutrustningar som  innehåller f-gaser och som enbart används för forskning,  utbildning och utveckling inom kyl- och värmeområdet.<p><a name="P43S2"></a></p><h4 name="Behörig myndighet"><a name="Behörig myndighet">Behörig myndighet</a></h4><p><a name="P43S3"></a></p><a class="paragraf" name="P44"><b>44 §</b></a>   Naturvårdsverket är den behöriga myndighet som avses i  EU-förordningen om f-gaser.<p><a name="P44S2"></a></p><a class="paragraf" name="P45"><b>45 §</b></a>   Naturvårdsverket ska fullgöra de anmälningar som följer  av artikel 10.10 i EU-förordningen om f-gaser.<p><a name="P45S2"></a></p><h4 name="Tillsyn och avgifter"><a name="Tillsyn och avgifter">Tillsyn och avgifter</a></h4><p><a name="P45S3"></a></p><a class="paragraf" name="P46"><b>46 §</b></a>   Bestämmelser om tillsyn finns i 26 kap. miljöbalken och i  miljötillsynsförordningen (2011:13). <p><a name="P46S2"></a></p>

Bestämmelser om det tillsynsansvar som hör samman med denna  förordning finns i 2 kap. 4, 21, 27 och 29-32 §§  miljötillsynsförordningen. <p><a name="P46S3"></a></p>

Bestämmelser om avgifter finns i förordningen (1998:940) om  avgifter för prövning och tillsyn enligt miljöbalken.<br />
Förordning (2020:655).<p><a name="P46S4"></a></p><br /><h3 name="overgang"><a name="overgang">Övergångsbestämmelser</a></h3>
2016:1128<br />
   1. Denna förordning träder i kraft den 1 juli 2017 i fråga om 
16-20, 24 och 27 §§ och i övrigt den 1 januari 2017.<br />
   2. Genom förordningen upphävs förordningen (2007:846) om  fluorerade växthusgaser och ozonnedbrytande ämnen.<br />
   3. Föreskrifterna i 11 och 13 §§ ska inte tillämpas på mobil  utrustning i Försvarsmakten, Fortifikationsverket och  Försvarets materielverk under perioden 1 januari 2017 till  och med den 31 december 2020. Äldre föreskrifter gäller för  sådan utrustning under den perioden.  Förordning (2018:2049).</div>